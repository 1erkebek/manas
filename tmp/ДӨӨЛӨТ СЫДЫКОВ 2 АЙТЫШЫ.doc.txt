
        ДӨӨЛӨТ СЫДЫКОВДУН ВАРИАНТЫ БОЮНЧА «МАНАС» БААТЫРДЫН ТӨРӨЛҮШҮ



                 Ээ жасабаса жараткан

                 Бүтүнүндө чара жок

                 Жараткан бүтүн берген соң

                 Бөлөрүнө ала жак

                 Кечээ күнү эр Жакып

                 Кырк сегизге барса да

                 Аталап чыгар бала жок

                 Эки катын алыптыр

                 Эки катын түп туубай

                 Бала көрбөй калыптыр

                 Как ошондо кайгырып

                 Капаланып туралбай

                 Өөдө ооп эр Жакып

                 Эми ишке чыгалбай

                 Өөдө болсо бүгүлүп

                 Мына ошондо Жакыпка

                 Кыямат жакын көрүнүп

                 Өлгө барса көбү айтат

                 Куу баш болду деп айтат

                 Эки бирдей катыны

                 Туубас болду деп айтат

                 Баланы көрсө жашыптыр

                 Элди көрсө эр Жакып

                 Жашынып үйдө жатыптыр

                 225 Наалыш кылып курушум

                 Кудай менен урушуп

                 Наалыш сөзүн айтыптыр

                 Как ошондо эр Жакып

                 Үнү бою балкыптыр

                 Чыйпылдатып чымчыкка

                 Эми бала бердиң деп

                 Коркулдаган доңузга

                 Бугада бала бердиң деп

                 Как ошондо жанагы

                 Төрт түлүктү макулук

                 Жыланда болсо жырткычтыр

                 Ага да бала бердиң деп

                 Мына ошонун баарынан

                 Мен курган Жакып киммин деп

                 Неликтен жазып койдум деп

                 Айланайын жараткан!

                 Тирүүлөй кыйнап сойдуң деп

                 Эртең көзүм жумулса

                 Аталап мени жокторго

                 Артымда дүйнө топторго

                 Уулу жолун уларга

                 Изим басып сурарга

                 Зыйнатыма турарга

                 Чымчып топо саларга

                 Жалгыз туяк болсо деп

                 Ата кокуй бу дүйнө!

                 Ата деген ушундай

                 - деп ошентип аларга

                 Артыман улап каларга

                 Эл ичинде жүрөргө

                 Элдир-селдир эс берип

                 Мына ошондо жараткан

                 Бир туяктан кем кылдың

                 Тирүү жүрсөң сандалып

                 Бир баладан кем кылдың

                 Айланайын жараткан

                 Ушунун баарын сен кылдың

                 Болбосо неден жаздым деп

                 Атанын жолу бүтөбү

                  Ээсиз калган сан кара

                 Кара кытай Чымачын

                 Ушуреки көп адам

                 Бардык менен түтөбү

                 Артыңда туяк болбосо

                 Тумшугуңдун катканы

                 Туураланып жатканы

                 Артыңда туяк жок болсо

                 Адырда жылкы алты сан

                 Айдаса бир күн доолуку

                 Кыйкырса бир күн жоолуку

                 Как ошондо береги

                 Ээсиз алган малымды

                 Эл айдатып түгөтөр

                 Муну менен күн өтөр

                 Күн өткөн соң ушунча

                 Дүнүйөнү ким күтөр

                 - деп ошондо эр Жакып

                 Как ошондо кайгырып

                 Тураланып алыптыр

                 Тукумду туура күтө албай

                 Как ошондо наалыптыр

                 Өөдө болуп коп албай

                 Эми Жакып туралбай

                 Тумшугу туура катыптыр

                 Туйгуну Жакып момундай

                 Ээ баладан көзү катканы

                 Ошо кезде Жакыбың

                 Наалыш кылып Теңирге

                 Теңдеп датын айтканы

                 Как ошондо эр Жакып

                 Ошо кезде сурасаң

                 Буру токой белинде

                 Бураган тоонун кээгинде

                 Үч эмбек тоонун оюна

                 Азыркысын караса

                 Ошо кезде Жакыптын

                 Алтыны алты там болгон

                 Эсепсиз Жакып бай болгон

                 Мына ошондо күмүшү

                 Туура жети там болгон

                 Кураган Жакып бай болгон

                 Эсепсиз калган санкара

                 Так ошондо жылкысы

                 Кырк миңге барып толуптур

                 Кыйраталык болуптур

                 Ошол кезде жылкынын

                 Эсебин барып алыптыр

                 Эстеп жолго салыптыр

                 Как ошондо эр Жакып

                 Эми келип калды деп

                 Жылкычысы Балдабай

                 Кысыр эмди тай союп

                 Мына ошондо бай коюп

                 Этин тартып олтуруп

                 Тамагын тартып олтуруп

                 Улуу сөздөн куурашып

                 Аңгемелүү кеп кылып

                 Санжыралуу кеп кылып

                 Эми жолго салды эле

                 Күүгүм кире күн бата

                 Аттанып жүрүп алды эле

                 Аттанып жүрүп алганда

                 Кайра үйүнө салганда

                 Мына ошондо береги

                 Күн эңкейген бешимде

                 Күүгүм кире кечинде

                 Алды жагын сураса

                 Как ошондо бурул токой өзүндө

                 Мына ошондо эр Жакып

                 Келе жатса кечинде

                 Атаңдын көрү дүнүйө!

                 Асмандан добуш угулду

                 Добушун угуп эр Жакып

                 Тура кетип жыгылды

                 Баш айланып көз чыгып

                 Кеткениндей болду эми

                 Эми ажал Жакыпка

                 Жеткениндей болду эми

                 Асмандан добуш үн чыкты

                 Айланайын эр Жакып

                 Алдыгы жерге тура тур

                 Айтканымды уга тур

                 - деп ошондо Жакыбың

                 Азыркысын караса

                 Кээде эске келе алса

                 Кээде эске келе албай

                 Кээде тилге келе алса

                 Кээде тилге келе албай

                 Как ошондо жанагы

                 Мына ошондо Жакыптын

                 Бурул токой маңдайдан

                 Как ошондо караса

                 Ак чубалып көрүндү

                 Ак чубалып көрүнсө

                 Үстү жагы дөө келет

                 Жер бетине не келет

                 Мына ошондо жанагы

                 Абалкысын сурасаң

                 Так ошондо кыргыз кан

                 Мына ошондо угуз кан

                 Сактан, Түмөн атаңыз

                 Мына ошондо атаңыз

                 Как ошондо береги

                 Бастырып жолго салыптыр

                 б/дэр атаңдын алдынан

                 Эми чыга калыптыр

                 Ошолордун баарысы

                 Алдына келди Жакыптын

                 Андан кийин артынан

                 Эр Жакыптын момундай

                 Өтүп кеткен жанагы

                 Ороздун эми атасы

                 Андан кийин береги

                 Караган болгон бабасы

                 Ногой болуп момундай

                 Как ошондо бубасы

                 Ары жагын сурасаң

                 Как ошондо береги

                 Мына ошондо Балакан

                 Ошол экен кубасы

                 Атаңдын көрү дүнүйө!

                 Ак Жолтой экен жетеси

                 Ата кокуй дүнүйө!

                 Сан колдой экен түбү деп

                 Мына ошондо Бөйөкан

                 Азыркысын Чаякан

                 Атаңдын көрү дүнүйө!

                 Тараган ушу кыргыздан

                 Тогуз бирдей атасы

                 Келген экен Жакыпка

                 Эч жерде жок катасы

                 Баары атасы кан өткөн

                 Баары журтка даң өткөн

                 Түп атасы кан өткөн

                 Түгүл журтка даң өткөн

                 Эринин баары ээлигип

                 Мына ошондо жанагы

                 Эрдин баары желигип

                 Эми келип туруптур

                 Ошол кезде эр Жакып

                 Барып салам кылыптыр

                 Арыбаңыз аталар

                 - деп ошентип калганы

                 Саламын эми алганы

                 Бар бол эми балам деп

                 Баары алкап калганы

                 Айланайын эр Жакып

                 Жараткандын өзүнө

                 Даатың барып өттү деп

                 Мына ошондо береги

                 Бир Теңирдин өзүнө

                 Мууңуң барып жетти деп

                 Ушу кезде сурасаң

                 Атаңдын көрү дүнүйө!

                 Мына ошондо жараткан

                 Даатыңды угуп алды деп

                 Бизди жолго салды деп

                 Ушуреки береги

                 Түп атаң болот Түмөн деп

                 Башка атаң болот баары деп

                 Жакшылап таанып алгын деп

                 Мына ошондо Угуз деп

                 Аркы атаң болот Кыргыз деп

                 Берки атаң болот Угуз деп

                 Как ошондо карасаң

                 Сактан, Түмөн атаң деп

                 Ушулардан башталып

                 Күн тукумуң уланып

                 Как ошондо куралып

                 Узун кыргыз эл болгон

                 Ушулардын баарысы

                 Жалгыз башын сурасаң

                 Сан элине тең болгон

                 Как ошондо береги

                 Алышкан душман кем болгон

                 Жараткандын нурунан

                 Жаралган ушул эл болгон

                 Нур тукуму аталып

                 Жараткандан баш алып

                 Көчкөн элден экенбиз

                 Уланып эми бул күнгө

                 Жеткен элден экенбиз

                 Ат үстүндө ойногон

                 Көчмөн элден экенбиз

                 Ак карлуу тоону жердеген

                 Арстан элден экенбиз

                 Так ошондо момундай

                 Айтылса оозго тоолуучу

                 Дастан элден экенбиз

                 Айланайын эр Жакып

                 Жараткандын буйругу

                 Эки болбойт өзүңө

                 Көрүндү эми көзүңө

                 Ушуреки баарыбыз

                 Баталап атып бүттү деп

                 Бир өзүңдөн сурасаң

                 Аталап атып бүттү деп

                 Айланайын көк Теңир

                 Бизге ыраа көрдү деп

                 Өзүңө бала берди деп

                 Мына ошондо сурасаң

                 Тогуз кабат асмандын

                 Ушу кезде сурасаң

                 Төбөсүнөн түшөт деп

                 Жети кабат кара жер

                 Ыйыгынан бүтөт деп

                 Ушуреки жел кайып

                 Бир өзүнөн бүтөт деп

                 Мына ошондо жанагы

                 Баары ырдаса кыргыз эл

                 Барлык менен күтөт деп

                 Айланайын эр Жакып

                 Ырайымды кылдык деп

                 Жүзүбүздү бурдук деп

                 Аткарып эми турдук деп

                 Ушуреки кыргызга

                 Бир өйүңдө кут келет

                 Бу кыргызга туш келет

                 Кыргызга эми келгени

                 Ааламга эми дем деди

                 Ушуреки ааламдын

                 Калыстыгын орнотуп

                 Как ошондо жанагы

                 Жалпы адамзат пендеге

                 Жаралган бала болот деп

                 Айтылып оозго толот деп

                 Ушуреки жараткан

                 Жарлыгы менен келет деп

                 Атаңдын көрү дүнүйө!

                 Түгөнөрдө кыргызды

                 Түптөп чыгат бул бала

                 Чачылганда кыргызды

                 Жыйнап чыгат бул бала

                 Дем бүткөндө кыргызды

                 Күчтөп чыгат бул бала

                 Кубатың артып өтөт деп

                 Мына ошондо жанагы

                 Отуз жүз миң ааламга

                 К/ойбой салып кетет деп

                 Как ошондо жанагы

                 Жакшылап эми күтүп ал

                 - деп ошондо жанагы

                 Алакан жазып калыптыр

                 Баталап эми алыптыр

                 Алакан жазып кол берип

                 Айланайын жараткан

                 Мына ошондо берсин деп

                 Ошореки бул бала

                 Тогуз айдын өзүндө

                 Үйүнө эми келсин деп

                 Аккан жашын кыргыздын

                 Тыйган бала болсун деп

                 Чачылганда кыргызды

                 Жыйган бала болсун деп

                 Как ошондо карасаң

                 Атаңдын көрү дүнүйө!

                 Этегиңди тос деди

                 Этегин Жакып тосуптур

                 Как ошондо жанагы

                 Аталарды сураса

                 Көккө колун созуптур

                 Көктөн эми жанагы

                 Чагылган түшүп бүркүрөп

                 Күн чайкалып ачылып

                 Асмандан эми нур түштү

                 Как ошондо жанагы

                 Нурду эми алганы

                 Этегине Жакыптын

                 Как ошондо салганы

                 Ырымы болсун кыргыз туу

                 Как ошондо жанагы

                 - деп ошондо баарысы

                 Баталап туруп калганы

                 Мына ошондо эр Жакып

                                           Этегине салганы

                 Боюна сиңип кетти эми

                 Мына ошондо неткени

                 Азыркысын эр Жакып

                 Батасын алып калыптыр

                 Как ошондо караса

                 Караса көзгө илинбей

                 Кайда экени билинбей

                 Мына ошондо сурасаң

                 Кайып болду баарысы

                 Кайып болуп кеткени

                 Жер жарылып закымдап

                 Жерге жарык жетти эми

                 Ошо кезде эр Жакып

                 Буулоолонуп буу чыгып

                 Таманынан суу чыгып

                 Так маңдайдан бөлүнүп

                 Мына ошондо көрүнүп

                 Турган жерде катыптыр

                 Как ошондо эр Жакып

                 Ошол кезде таңында

                 Эсине келип басыптыр

                 Эс-бас болгон эмедей

                 Как ошондо кеңгиреп

                 Эми Жакып эңгиреп

                 Туура жолго салды эле

                 Аттанып жүрүп алды эле

                 Үйүнө Жакып барды эле

                 Мына ошондо сурасаң

                 Атаңдын көрү дүнүйө!

                 Ошо кезде неткени

                 Азыркысын жанагы

                 Жүр байбиче баралы

                 Барып жолго салалы

                 - деп ошондо жанагы

                 Тилек кылып алалы

                 Канча жылдан бер карай

                 Көрүнбөгөн көзүмө

                 Билинбеген өзүмө

                 Өңүн эми көрбөгөм

                 Мына ошондо баарысы

                 Көк Теңирдин буйругун

                 Аткарып эми келди деп

                 Жүр байбиче баралы

                 Курмандыкты чалалы

                 - деп ошондо жанагы

                 Улуусу экен Чыйырды

                 Кичүү катын дегени

                 Как ошондо Бакдөөлөт

                 Экөөнү эми алыптыр

                 Алтын Көлдүн жээгинде

                 Ата кокуй дүнүйө!

                 Манжылынын мазарга

                 Как ошондо барганы

                 Курмандыгын чалганы

                 Мына ошондо береги

                 Атаңдын көрү дүнүйө!

                 Ырымын мындай кылыптыр

                 Ошо кезде момундай

                 Ата-бабаң арбактан

                 Как ошондо жан жактан

                 Ата кокуй дүнүйө!

                 Көк Теңирдин өзүнөн

                 Бала сурап туруптур

                 Бала эми бергин деп

                 Мына ошондо береги

                 Ырымын эми кылыптыр

                 Ата кокуй дүнүйө!

                 Кырчасын кылдан эштирген (852)

                 Бүтүн жердин кыргызга

                 Ырым кылып кестирген

                 Мына ошондо жанагы

                 Атаңдан калган чоң тулу

                 Ырым кылып момундай

                 Ошо кезде жайганы

                 Бата тилеп калганы

                 Атаңдын көрү дүнүйө!

                 Ал күнү антип жатыптыр

                 Как ошондо жанагы

                 Мазарды мынтип басыптыр

                 Мазар көрсө сыйынып

                 Ошо кезде береги

                 Топту көрсө момундай

                 Кайран Жакып ыйынып

                 Мына ошондо береги

                 Кайра кайтып келди эми

                 Ошо кезде сурасаң

                 Дүнүйө бүткөн Дүйшөмбү

                 Дүйшөмбүнүн күнүндө

                 Мына ошондо сурасаң

                 Эрениң Жакып түш көрүп

                 Бир көргөнүн үч көрүп

                 Как ошондо сурасаң

                 Ошо көргөн түшүндө

                 Мына ошондо эр Жакып

                 Азыркысы момундай

                 Мына ошондо жанагы

                 Асмандаган чоң чоку

                 Чоң чокунун өзүнө

                 Эми чыгып барды эле

                 Ал ан сайын Жакыптын

                 Алтымыш кулач узарып

                 Бою кетип барды эле

                 Бою эми узарды

                 Айлананы караса

                 Как ошондо жанагы

                 Тогуз кабат асманга

                 Жакыптын көзү жетиптир

                 Же кара жерди караса

                 Жети кабат кара жер

                 Мына ошондо эр Жакып

                 Эми көзү өтүптүр

                 Айлананы караса

                 Как ошондо сан жылдыз

                 Отуз жүз миң ааламга

                 Мына ошондо Жакыбың

                 Азыркысы момундай

                  Көзү жетип турду эле

                 Эне бою кулачтуу

                 Өзү жетип турду эле

                 Колун сунса жанагы

                 Жерди кармап турду эле

                 Мына ошондо эр Жакып

                 Атаңдын көрү дүнүйө!

                 Эр Жакыпты сураса

                 Оң ийинде күн конду

                 Сол ийинге ай конду

                 Ай конбосо неткени

                 Мына ошондо эр Жакып

                 Азыркысы момундай

                 Ааламга башы кеткени

                 Буту жерде болгону

                 Мына ошондо жанагы

                 Айы менен күнүсү

                 Мына ошондо ийинге

                 Эми Жакыптын келип конгону

                 Ошо кезде эр Жакып

                 Мына ошондо толгонуп

                 Азыркысын оңдонуп

                 Мына ошондо сураса

                 Атаңдын көрү дүнүйө!

                 Арта кызык тамаша

                 Так ошондо караса

                 Мына ошондо жанагы

                 Бою кетип узарып

                 Көзү кетип кызарып

                 Ойгонуп гана Жакып да кеткени эээ

                 Кетпегенде неткени

                 Азыркысын сураса

                 Аңгеме үкчө кураса (111)

                 Как ошондо жанагы

                 Эшикке чыгып барыптыр

                 Таң агарып атканда

                 Тараза жылдыз батканча

                 Эми басып момундай

                 Булоолонуп буу болуп

                 Эне бою суу болуп

                 Үйгө басып кире албай

                 Мына ошондо жүрүптүр

                 Атаңдын көрү дүнүйө!

                 Байбичелер нетти деп

                 Уктап эми кетти деп

                 Как ошондо караса

                 Суусап Жакып момундай

                 Ичке кирип барганы

                 Азыркысы момундай

                 Ойгонуп эми момундай

                 Бакдөөлөт эми калганы

                 Ата кокуй дүнүйө!

                 Байтал бээнин бал кымыз

                 Асый аяк өзүндө

                 Чайкап-чайкап куйгуну

                 Оң бүлкөнү бүлкүлдөп (146)

                 Сол тизеси бүлкүлдөп

                 Как ошондо Жакыпка

                 Эми сунуп туруптур

                 Ишааратын кылыптыр

                 Атаңдын көрү дүнүйө!

                 Олтуй басып бүгүлүп

                 Оң тизеден жүгүнүп

                 Солтуй басып бүгүлүп

                 Сол тизеден жүгүнүп

                 Эр Жакыпка сунганы

                 Как ошондо эр Жакып

                 Мына ошондо жанагы

                 Кымызын ичип алган соң

                 Андан кийин момундай

                 Алкышын айтып туруптур

                 Азыркысын караса

                 Атаңдын көрү дүнүйө!

                 Бети-колун жуунуп

                 Мына ошондо береги

                 Кыңгырап эми буунуп (217)

                 Мына ошондо жанагы

                 Эр Жакыптын гана доор туду

                 Ошондо кабырга тоонун этинде

                 Ата кокуй дүнүйө!

                 Ак саздын бери четинде

                 Аземел суунун боюнда (2 33)

                 Мына ошондо жанагы

                 Ар нерсе бар оюнда

                 Как ошондо карасаң

                 Атаңдын көрү неткени

                 Ордосуна момундай

                 Эми гана Жакып да жетти эми

                 Ал аңгыча байбиче

                 Мына ошондо чоюлуп

                 Ордунан туруп ойгонуп

                 Как ошондо байбиче

                 Эми туруп кеп айтат

                 Эй айып этпей байым деп

                 Уктап эми кетипмин

                 Мына ошондо береги

                 Ээ түштөн эми түш көрдүм

                 Мына ошондо жанагы

                 Мында кызык иш көрдүм

                 Айланайын байым деп

                 Как ошондо калганы

                 Анда байы кеп айтат

                 Ырас болду байбиче

                 Мен да көрдүм деп айтат

                 Как ошондо жанагы

                 Ошо кезде түштөрүн

                 Ушу көргөн иштерин

                 Как ошондо караса

                 Атаңдын көрү дүнүйө!

                 Айланайын байым деп

                 Уруксат болсо эгер деп

                 Түшүмдү айтып берейин

                 - деп ошондо калганы

                 Андай болсо айткын деп

                 Жакып угуп калганы

                 Ээ ошо кезде караса

                 Атаңдын көрү дүнүйө!

                 Ээ ушу көргөн түшүмдү

                 Мына ошондо ишимди

                 Атаңдын көрү дүнүйө!

                 Текери алтын тегичи? (3:40)

                 Тегереги эки

                 Көзү кара көк шалпан?

                 Көргөндөн кайра тартпаган

                 Көлөктөй жемден кайтпаган

                 Салганын кайра тарпаган

                 Табактай жемден кайтпаган

                 Көзү кара көк шалбын

                 Так ошондо жанагы

                 Атаңдын көрү дүнүйө!

                 Мына ошондо жанагы

                 Атаңдын көрү ак шумкар

                 Эми колдон алыптыр

                 Албаганда неткени

                 Атаңдын көрү дүнүйө!

                 Ошо кезде чоң боз үй

                 Чоң боз үйү тигилип

                 Ошо кезде ичинде

                 Турган экен билинип

                 Мына ошондо карасаң

                 Атаңдын көрү дүнүйө!

                 Аркасында момундай

                 Жети бирдей боз үйү

                 Турган экен момундай

                 Так ошондо тигилип

                 Ар кайсысын караса

                 Ар кайсында кушу бар

                 Көрүп турган ушулар

                 Как ошондо жанагы

                 Атаңдын көрү дүнүйө!

                 Ошо кезде неткени

                 Куш төрөсү Буудайык?

                 Азыркысы момундай

                 Үнүн эми чыгарса

                 Жаңырып эми ааламга

                 Үнү эми өткөнү

                 Үнүнөн эми караса

                 Атаңдын көрү дүнүйө!

                 Жылып чыккан жылан жок

                 Ойноп чыккан кулан жок

                 Сойлоп чыккан жылан жок

                 Ал аңгыча караса

                 Канатын күүлөп ийгени

                 Канатын күүлөп ийгенде

                 Ошо кезде жанагы

                 Күүсүнөн момундай

                 Туурдугу түрүлүп

                 Атаңдын көрү боз үйү

                 Кеткен экен сүрүлүп

                 Как ошондо неткени

                 Азыркысын жетөөсү

                 Жаны чыга кетти эми

                 Жаны чыгып далбастап

                 Атаңдын көрү дүнүйө!

                 Ары-бери калдастап

                 Өлүп кала таштады

                 Мына ошондо жанагы

                 Атаңдын көрү дүнүйө!

                 Куш төрөсү Буудайык

                 Муну кармап алыпмын

                 Ал эмине болуучу?

                 Ал түшүмдү жоруучу

                 - деп ошондо калганы

                 Айтып кебин салганы

                 Ал аңгыча караса

                 Атаңдын көрү дүнүйө!

                 Ак сакалдуу дубана

                 Эшиктен басып кирди эми

                 Саламын эми берди эми

                 Кызыл алма берди эле

                 Кызыл алма бергенде

                 Оозума тиштеп салыпмын

                 Аны менен карасам

                 Аягымдан ажыдаар

                 Буулуп эми ышкырып

                 Мына чыгып алыптыр

                 Ал эмине болуучу?

                 - деп ошондо калганы

                 Мына ошондо Жакыптын

                 Өзүнө айта салганы

                 Ал аңгыча караса

                 Атаңдын көрү дүнүйө!

                 Ошо кезде эр Жакып

                 Эси ооп эңгиреп

                 Мына ошондо жанагы

                 Берейин деп бир Кудай

                 Дал ошондо калганбы

                 Башыбызда чоң убай

                 Кетейин деп калганбы

                 Ата кокуй дүнүйө!

                 Ээ Тилегибиз ар убак

                 Эми жетейин деп калганбы уу

                 - деп ошондо эр Жакып

                 Ээ мына минтип калганы

                 Байбиче кебин салганы

                 Түштүн башы казандай

                 Мойнуң ичке кылдай дейт

                 Ак сакалдуу баарыдан

                 Эс билгендин баарыдан

                 Ээ чакырып байым алсакпы

                 Курмандыкты чалсакпы

                 - деп ошондо алдагы

                 Айтып эми салганы

                 Ырас айттың байбиче

                 - деп ошондо жанагы

                 Мына ошондо сурасаң

                 Тогуз бээни алдырып

                 Бир жеринде ала жок

                 Оо бир жеринде кара жок

                 Ата кокуй дүнүйө!

                 Ак боз бээни алдырып

                 Ата-бабаң арбакка

                 Атап туруп чалдырып

                 Оо так ошондо эр Жакып

                 Ат уулунун барынан

                 Сакалдуулап чакырып

                 Жетим менен жесирге

                 Мына ошондо жанагы

                 Садагасын чаптырып

                 Сары улагын тарттырып

                 Ата бир момундай кылдырып

                 Бир тойгузуп салдырып

                 Ат уулдуулап баарысын

                 Как ошондо ордого

                 Киргизип эми турду эле

                 Ак сакал менен көк сакал

                 Ээ көптү көргөн даанышман

                 Жеке чыгаар жарышты

                  Ошол элдин ичинде

                 Эрин тууган Ак Балта

                 Атаңдын көрү дүнүйө!

                 Жилигиң каздай каркылдап

                 Аксакалы жаркылдап




                 March 29

                 Эрениң Балта дагы бар

                 Как ошондо жанагы

                 Жылкы башы Бадалбай

                 Ээ ногойдон чалы кары бар

                 Как ошондо көрүп ал

                 Эрин тууган эри бар

                 Мына ошонда Саламат

                 Атаңдын көрү дүнүйө!

                 Так ошондо түп атасы Камбаркан

                 Ошо кезде Айдаркан

                 Атаңдын көрү дүнүйө!

                 Ээ аның келген чагы бар

                 Атаңдын көрү дүнүйө!

                 Ошолордун баарысы

                 Чакырткан экен сураса

                 Калмактардын карысы

                 Аралаш конгон баарысы

                 Так ошондо береги

                 Эрен Ошпур байы бар

                 Атаңдын көрү дүнүйө!

                 Ээ мына ошондо көрүп ал

                 Ата кокуй дүнүйө!

                 Биз билбеген канча бар

                 Как ошондо жанагы

                 Ак сакалдап жанагы

                 Устаканын тарттырып

                 Ата кокуй дүнүйө!

                 Ырымын мындай кылды эле

                 Ырым кылып турду эле

                 Андан кийин кеп айтат

                 Айланайын карылар

                 Ылайыктуу кеп болсо

                 Айтар эми кеп болсо

                 Ылайыктуу сөз болсо

                 Как ошондо жанагы

                 Ээ мына ошондо береги

                 Баарыбыз бирдей түш көрдүк

                 Түш көргөндүн үч көрдүк

                 Мына ошондо береги

                 Ырымы бар ырыстуу

                 Так ошондо жанагы

                 Кылганы бар кылыктуу

                 Ошону жоруп бергиле

                 Ылайыктуу момундай

                 Жоруп берсең нетейин

                 Дегениңе көнөйүн

                 Ушуреки күбө тон

                 Күбө тонду чечейин

                 Ылайыктуу түш болсо

                 Так ошондо мен өзүм

                 Кара жандан кечейин

                 Ылайыктуу түш болсо

                 Эми ылдам жоруп бергиле

                 Барган эми келгиле

                 Дегениме көнгүлө

                 Түштөн жоруп бергиле

                 Түштүн башы казандай

                 Тетир жоруп ийбегин

                 Оңго жоруп бергиле

                 Оңго эми оодарып

                 Чоңго жоруп бергиле

                 - деп ошендо турганы

                 Мындай кебин курганы

                 Андай болсо айткын деп

                 Так ошондо береги

                 Бетке айтып калыптыр

                 Мына ошондо жанагы

                 Атаңдын көрү дүнүйө!

                 Байжигит эми айтчы деп

                 Коштоп улап калыптыр

                 Ошолордун баарысы

                 Улап угуп түрүнүп

                 Мына ошондо жанагы

                 Кандай эми кеби деп

                 Мына ошондо береги

                 Эр Жакыптын жөнү деп

                 Ээ канчаң эми сан кара

                 Айнап жүрүп эр Жакып (945)

                 Как ошондо береги

                 Тамак ашка чакырып

                 Так ошондо койбогур

                 Азыркысын бул түшүн

                 Эмине болуп кетти деп

                 Мына ошондо баарысы

                 Кулагын угуп түрүнүп

                 Этек жеңин момундай

                 Кымтыланып калыптыр

                 Аны менен эр Жакып

                 Айтып кебин салыптыр

                 Так ошондо караса

                 Эми Жакып кеп айтат

                 Ээ түндө жатып түш көрдүм

                 Бир көргөнүм үч көрдүм

                 Ошо көргөн түшүмдө

                 Мына ошондо жанагы

                 Атаңдын көрү дүнүйө!

                 Башы уулу чийиптир

                 Ээ мына ошондо чоң чоку

                 Чоң чокунун өзүнө

                 Эми чыгып баргамын

                 Барган сайын момундай

                 Алтымыш кулач узарып

                 Эми боюм кетиптир

                 Как ошондо береги

                 Атаңдын көрү дүнүйө!

                 Боюм кетти узарып

                 Андан кийин караса

                 Как ошондо жанагы

                 Тогуз кабат асмандын

                 Мына ошондо жанагы

                 Тагын көрүп турдум деп

                 Так үстүндө жайнаган

                 Баарын көрүп турдум деп

                 Жети кабат кара жер

                 Түбүн көрүп турдум деп

                 Мына ошондо береги

                 Өнүп-өскөн бул жердин

                 Гүлүн көрүп турдум деп

                 Как ошондо береги

                 Ааламда момундай

                 Отуз жүз миң ааламдын

                 Жылдызын көрүп турдум деп

                 Так ошондо береги

                 Жер үстүндө жайнаган

                 Турмушун көрүп турдум деп

                 Аны менен көңүлдү

                 Как ошондо бурдум деп

                 Ушуреки жер бетин

                 Кучагына алдым деп

                 Аны менен караса

                 Айран азыр калдым деп

                 Ошо кезде береги

                 Айран калган себеби

                 Асмандагы жанагы

                 Жараткандын буйругу

                 Оң ийинден күн чыгып

                 Сол ийинден ай чыгып

                 Мына ошондо береги

                 Ошо келип конду деп

                 Аягым жерде болду деп

                 Мына ошондо береги

                 Төбөм көккө кетти деп

                 Ошо кезде береги

                 Эки бирдей колума

                 Мына ошондо береги

                 Оо ата кокуй дүнүйө

                 Минтип эми караса

                 Эки бирдей ийинге

                 Ай менен күнү конду деп

                 Ал эмине болучу

                 Ал түшүмдү жоручу

                 Как ошондо береги

                 Деп ошондо калганы

                 Айтып кебин салганы

                 Атаңдын көрү дүнүйө

                 Байбичем дагы түш көрүп

                 Ал дагы эми үч көрүп

                 Как ошондо байбичем

                 Каргайы болгон боз үйгө

                 Эми кирип барыптыр

                 Он эки канат чоң ордо

                 Так ошондо береги

                 Аркасында береги

                 Жети ордо бар экен

                 Аны менен сурасаң

                 Албан түрлүү жан экен

                 Кудай бетин салбай кал

                 Ошо кезде жанагы

                 Туш тереси Будайык

                 Чоң боз үйгө кириптир

                 Ошо кезде байбичем

                 Ыйыктыгын билиптир

                 Колуна алып көрүтүр

                 Мына ошондо береги

                 Боруна басып өбүптүр

                 Өппөгөндө неткени

                 Как ошондо жанагы

                 Шаңшып ийсе Будайык

                 Кудай бетин салбай кал

                 Жырылып чыккан жылан жок

                 Ойноп чыккан кулан жок

                 Жан-жаныбар макулук

                 Кырылып кала таштаган

                 Добушу эми момундай

                 Ай ааламдын өзүнө

                 Жаңырып мынча баштаган

                 Желпилип койсоң эгерде

                 Мына ошондо береги

                 Жердин бети дуу болуп

                 Жердин үстү чуу болуп

                 Желпингенде жанагы

                 Атаңдын көрү дүнүйө

                 Ошо кезде береги

                 Жети бирдей боз үйдө

                 Албан түрлүү куштары

                 Байланып эми турганы

                 Ошолордун баарысы

                 Кукулуктап үн чыкпай

                 Өлүп кала таштаптыр

                 Калайманды баштаптыр

                 Мына ошондо береги

                 Жети бирдей боз үйдү

                 Как ошондо караса

                 Атаңдын көрү дүнүйө

                 Уурдугу үзүлүп (00109 - 2 55)

                 Мына ошондо береги

                 Кереге жиби сүзүлүп

                 Мына мындай болуптур

                 Ал аңгыча байбиче

                 Ошо кезде таңданып

                 Айран калып таң калып

                 Так ошондо турганда

                 Ак сакал кызыр кириптир

                 Эшиктен эми кирген соң

                 Саламын эми бериптир

                 Саламын алса жанагы

                 Жараткандын белеги

                 Деп ошондо жанагы

                 Кызыл алма бериптир

                 Кызыл алма алыптыр

                 Мына ошондо береги

                 Кызыгып эми байбиче

                 Жээп аны салыптыр

                 Аягынан ышкырып

                 Ажыдаар болуп чыгыптыр

                 Ал эмине болучу?

                 Ал түшүмдү жоруучу

                 Деп ошондо калганы

                 Азыркысын караса

                 Түшүн айтып салганы

                 Айраңданып таңданып

                 Баары бирдей таң калып

                 Так ошондо жанагы

                 Сакалдарын сылашып

                 Аңгемени курашып

                 Каныке эми айтчы деп

                 Ылайыктуу түшпү деп

                 Эмине кылып жоруйбуз

                 Кылымда мындай түш болбойт

                 Как ошондо Жакыпта

                 Мына мындай иш болбойт

                 Ата кокуй дүнүйө

                 Бул эмине кызык деп

                 Как ошондо таңданып

                 Жалпылары таң калып

                 Эми карап чарданып

                 Как ошондо туруптур

                 Атаңдын көрү эр Жакып

                 Бериптир эми түштү деп

                 Келиптир эми момундай

                 Адамга келбес түшү деп

                 Болуптур мындай иши деп

                 Как ошондо турганы

                 Айран калып таңданып

                 Мына ошондо турганда

                 Ошо кезде сурасаң

                 Атаңдын көрү дүнүйө

                 Мына ошондо береги

                 Байжигит кепти баштады

                 Айтаар кептен шашпады

                 Атаңдын көрү дүнүйө

                 Бериптир Кудай түшүңдү

                 Оңдоптур Кудай ишиңди

                 Айланайын Көк Теңир

                 Көктөн эми сурасаң

                 Жерден келет турбайбы

                 Караламан калайык

                 Элден келет турбайбы

                 Көктөн эми Кыргыздын

                 Тилегенин баарысы

                 О Жакып сенден келет турбайбы

                 Айланайын эр Жакып

                 Ушул көргөн түшүңдү

                 Ушул көргөн ишиңди

                 Как ошондо карасаң

                 Чокуга чыгып барганың

                 Ошо кезде чоң чоку

                 Башы булут тийгени

                 Как ошондо Жакыбым

                 Зоболоңдун өскөнү

                 Чокуга чыгып барганың

                 Касиетиң дагы арбып

                 Мынданда өөдө кеткени

                 Мына ошондо жанагы

                 Тогуз кабат асманың

                 Чеги болот эмеспи

                 Жараткандын ал жерде

                 Деми болот эмеспи

                 Жараткан көкө Теңирдин

                 Өзү болот эмеспи

                 Жараткандын өзүнөн

                 Жалгыз бала келеткен

                 Жараткан өзү момундай

                 Адам болуп кубулуп

                 Көктөн жерге куюлуп

                 Как ошондо жанагы

                 Кубатын сага береткен

                 Атаңдын көрү дүнүйө

                 Адамга бүтчү момундай

                 Кулачын сага береткен

                 Бир жараткан адамга

                 Ырысын сага береткен

                 Как ошондо береги

                 Жараткандын дөөлөтү

                 Эми сага келеткен

                 Жети кабат кара жер

                 Как ошондо береги

                 Ошо кезде береги

                 Арккы дүйнө арбагы

                 Сени колдоп тураткен

                 Ошолордун баарысы

                 Мына ошондо Жакыбым

                 Сага колун сунаткен

                 Ошо кезде береги

                 Келе турган балаңды

                 Колдоп турат турбайбы

                 Ошо кезде береги

                 Жакшылыкка ырысын

                 Жолдоп турат турбайбы

                 Отуз жүз миң ааламдан

                 Эми көрсөң ырыскы

                 Жылдыздын баары жандырып

                 Как ошондо береги

                 Ошолордун баарысы

                 Оңдоп гана берет да ишиңди уу

                 Оңунан берет түшүңдү

                 Ошолордун баарына

                 Атаң этип айтылып

                 Дайының этип тарачу

                 Мына ошондо береги

                 Ат жеткен эрдин баарысы

                 Ысымыңа карачу

                 Ээ айланайын эр Жакып

                 Ээ канча кылым кошсо да

                 Келбей турган түш экен

                 Ээ пенде жалпы тиленсе

                 Бербей турган иш экен

                 Как ошондо жанагы

                 Ата кокуй дүнүйө

                 Боюн кессең узарып

                 Ошончо жашка жанагы

                 Балаң эми чыгуучу

                 Атаңдын көрү дүнүйө

                 Ошончо жашка чыкканча

                 Элге кызмат кылуучу

                 Так ошондо береги

                 Эми Жакып угуп ал

                 Айтканыма кулак сал

                 Деп ошондо жанагы

                 Ээ жараткандын бир өзү

                 Адам болуп кубулуп

                 Көк Теңирге куюлуп

                 Өзүнүн атын таанытып

                 Так ошондо жанагы

                 Адамзаат пендени

                 Оңдоп жолго салаткен

                 Как ошондо карасаң

                 Атаңдын көрү дүнүйө

                 Атагы менен алаткен

                 Деп ошондо жанагы

                 Оо айланайын жарыктык

                 Жалпы Кыргыз тилесе

                 Жалпың эми адамзат

                 Мына ошондо береги

                 Атаңдын көрү дүнүйө

                 Жараткандын өзүнөн

                 Атын айтып жиберсе

                 Эми келбейт турган балакен ууу

                 Ошонун гана барында эр Жакып

                 Эми бир өзүңө буйруптур

                 Бул да сага келген буйрукту

                 Налый бербей Жакыбым

                 Барлык менен күтүп ал

                 Казынаң оозун ачыңыз

                 Ушуреки түш үчүн

                 Карк алтынды чачыңыз

                 Дүнүйө көзүн караба

                 Келе турган бала үчүн

                 Так ошондон аяба

                 Деп ошентип калганы

                 Ыраазымын сага деп

                 Оңдоп эми берсин деп

                 Оңунан ишим келсин деп

                 Эр Жакып айтып калганы

                 Ал аңгыча Ак Балта

                 Кебин айта салганы

                 Байбиченин түшү деп

                 Ырас болду иши деп

                 Атаңдын көрү дүнүйө

                 Оңдоп берсең эгерде

                 Анысын эми жоруюн

                 Ушуреки байбиче

                 Ак өргөөгө барганы

                 Куш төрөсү Будайык

                 Эми колго алганы

                 Турунда конуп калганы

                 Ушуреки береги

                 Кайып пирлер колдогон

                 Жакшылыкка жолдогон

                 Айтканы эки болбогон

                 Касиеттүү эр келет

                 Ааламдан ашыкча

                 Арта турган шер келет

                 Как ошондо жанагы

                 Ушуреки жер бетин

                 Алар бала болот деп

                 Арбытарга дүмөктү

                 Салар бала болот деп

                 Мына ошондо береги

                 Атаңдын көрү дүнүйө

                 Өкүмүң эки болбогон

                 Өзүн Теңир колдогон

                 Айтканың эки болбогон

                 Жараткан өзү колдогон

                 Мына ошондо береги

                 Жалгыз тумаң эр келет

                 Жалдуу көк жал шер келет

                 Ошолерки баланы

                 Байбиче ттуйт экен деп

                 Мына ошондо байбиче

                 Кер күнү жок бекер деп (00110 - 056)

                 Аны айтып салганы

                 Андан кийин чоң кыдыр

                 Жараткандын буйругу

                 Алып эми келгени

                 Кызыл алма бергени

                 Андай кийин кыз тулат

                 Как ошондо береги

                 Атаңдын көрү дүнүйө

                 Кызыл алма кыз деди

                 Кыздан чыккан ууз деди

                 Эркектен бирди эр туулат

                 Эрден туулат момундай

                 Кара көк жал шер туулат

                 Кыздан бирди эр туулат

                 Мына ошондо береги

                 Кыйыныраак шер туулат

                 Деп ошондо калганы

                 Айтып эми салганы

                 Андан кийин сурасаң

                 Жети бирдей боз үйдө

                 Жети иниси келет деп

                 Мына ошондо Бакдөөлөт

                 Өзү төрөп берет деп

                 Атаңдын көрү дүнүйө

                 Ак жолтой бала болот деп

                 Алдыга чыксаң ак жолтой

                 Артта жүрсө сан колдой

                 Мына ошондо береги

                 Эрен бала болот деп

                 Мына ошондо береги

                 Берен бала болот деп

                 Айтып аны салганы

                 Азыр айтып калганы

                 Атаңдын көрү дүнүйө

                 Оомин деп кол жайып

                 Мына ошондо береги

                 Оңдоп эми берсин деп

                 Оңунан эми келсин деп

                 Ушуреки кыргызга

                 Так ошондо баш болуп

                 Атаңдын көрү дүнүйө

                 Жалпы журттун баарына

                 Так ошондо жанагы

                 Кубаттуу бала болсун деп

                 Ай ааламдан ашыкча

                 Кулачтуу бала болсун деп

                 Атаңдын көрү дүнүйө

                 Мына ошондо береги

                 Тилегин эми келтирген

                 Тилегине жеткирген

                 Демдүү бала болсун деп

                 Элге келсе момундай

                 Элдүү бала болсун деп

                 Атаңдын көрү дүнүйө

                 Ошо кезде баарысы

                 Как ошондо сурасаң

                 Атаңдын көрү дүнүйө

                 Жалпы бүткөн пендеге

                 Жалдуу бала болсун деп

                 Ата даңшаган эми душманга

                 Каардуу бала болсун деп

                 Өзгө өздөй болсун деп

                 Сөзгө сөздөй болсун деп

                 Башына бакыттын кушу консун деп

                 Атаңдын көрү дүнүйө

                 Оңдоптур Кудай ишиңди

                 Бериптир Кудай түшүңдү

                 Деп ошондо баарысы

                 Оңдоп жоруп калганы

                 Батасын бере салганы

                 Ыраазы болуп эр Жакып

                 Казына оозун ачыптыр

                 Карк алтынын чачыптыр

                 Ат туягын алтындан

                 Алып келип берди эми

                 Мына ошондо дийилде (00110 - 305)

                 Алтындан кылган чоң чапан

                 Ар бирине кийгизип

                 Жер жерилтпеген жоргодон (312)

                 Ар бирине мингизип

                 Ырымын мындай кылыптыр

                 Ыраазымын элге деп

                 Ыраазы болуп туруптур

                 Түшүң эми келсин деп

                 Жараткан оңду берсин деп

                 Баарысы бата кылыптыр

                 Мына ошондо жанагы

                 Түшүң оңдуу болду деп

                 Атаңдын көрү дүнүйө

                 Олжолуу Жакып болот деп

                 Башына бакыттын кушу конот деп

                 Ар кимиси кеп айтып

                 Мына ошондо бек айтып

                 Оңдоп эми түш жоруп

                 Как ошондо нетиптир

                 Атаңдын көрү дүнүйө

                 Ээ кечээ күнү сурасаң

                 Эрен Жакып эр ушу

                 Ээ телегейи тең ушу

                 Как ошондо сурасаң

                 Атаңдын көрү дүнүйө

                 Эми качан берет деп

                 Басса турса жабылып

                 Жаратканга жалынып

                 Мына ошондо жанагы

                 Жакып минтип калыптыр

                 Ал аңгыча караса

                 Атаңдын көрү дүнүйө

                 Ай артынан күн өтүп

                 Ай караңгы түн өтүп

                 Ээ күн артынан күн өтүп

                 Күн караңгы түн өтүп

                 Мына ошондо байбиче

                 Ошо боюндагы баласы

                 Азыр төрт ай болуп калыптыр

                 Талгагы келип калыптыр

                 Как ошондо неткени

                 Атаңдын көрү дүнүйө

                 Байбиченин өзүнө

                 Балакет эми жеткени

                 Аз тамакка карабай

                 Башка тамак жарабай

                 Атаңдын көрү дүнүйө

                 Багылаң козу шидим баш (00110 - 433)

                 Бур кайнатып таштатып

                 Кызык оюн баштатып

                 Кызыкты мындай кылдырат

                 Анысына карабай

                 Атаңдын көрү дүнүйө

                 Алтын комуз домбура

                 Эми колго алдырып

                 Акындарга чалдырып

                 Как ошондо жанагы

                 Атаңдын көрү дүнүйө

                 Мистеси бар жаңгагы

                 Мына ошондо алчасы

                 Анжыр, курма бар дагы

                 Атаңдын көрү дүнүйө

                 Биз көрбөгөн дүйүмдө (457)

                 Канча бири жайнады

                 Атаңдын көрү дүнүйө

                 Мына ошондо кант койуп

                 Сарымайын топуруп

                 Как ошондо береги

                 Казы эритип жал койуп

                 Мына ошондо жайадал

                 Жайман атып алдырып

                 Аш тамагын салдырып

                 Анысына карабай

                 Башка тамак жарабай

                 Атаңдын көрү дүнүйө

                 Жесем деп жолборс  жүрөгүн

                 Андан бөлөк самабай

                 Ошо кезде неткени

                 Атаңдын көрү дүнүйө

                 Мына ошондо карасаң

                 Атаңдын көрү дүнүйө

                 Ач тамакка карабай

                 Как ошондо турганда

                 Амалы кетип курганда

                 Ал аңгыча караса

                 Атаңдын көрү эр Жакып

                 Жетимиш бирдей бергенди

                 Тизип эми алыптыр

                 Айтып эми момундай

                 Аңгемени салыптыр

                 Айланайын берендер

                 Кагылайын эрендер

                 Как ошондо сурасаң

                 Как ошондо баргыла

                 Атаңдын көрү дүнүйө

                 Ошо кезде сурасаң

                 Атаңдын көрү жолборстту

                 Атып келе калгыла

                 Ата кокуй дүнүйө

                 Атып эми келбесең

                 Мына ошондо нетет деп

                 Балакеттүү чоң үшкүл

                 Эми мында нетет деп

                 Байбичем өтүп кетет деп

                 Ошо кезде береги

                 Балакеттүү момундай

                 Тууйт беле байбиче

                 Үйдөн эми береги

                 Жолборсттун жүрөгүн

                 Таап алып келгин деп

                 Кууйт беле байбиче

                 Эмине болгон шумдук деп

                 Кечээ көрбөгөнмүн укканмын

                 Жомокчунун кебинен

                 Угуп атып чыкканмын

                 Аталардын деминен

                 Ушундай болуп жаралат

                 Деп ошондон укчу элем

                 Башыман өтүп жатат деп

                 Атаңдын көрү дүнүйө

                 Байбиченин кыялы

                 Болуп кетти чатак деп

                 Как ошондо жанагы

                 Ач тамакты карабайт

                 Минте берсе байбиче

                 Ачкадан өлөр бекен деп

                 Ата кокуй дүнүйө

                 Как ошондо сурасаң

                 Айтып эми калыптыр

                 Айтып эми барыптыр

                 Мына ошондо сурасаң

                 Атаңдын көрү дүнүйө

                 Ошо кезде жетимиш

                 Жер жерине тарады

                 Жолборс издеп момундай

                 Көрүнгөн жерди карады

                 Ээ как ошондо неткени

                 Жетимиши жабылып

                 Эми жолборс издеп кетти эми ууу

                 Арадан тогуз күн өттү

                 Мына ошондо байбиче

                 Эр Жакыпты жүдөттү

                 Өңүнөн эми азыптыр

                 Атаңдын көрү дүнүйө

                 Мына ошондо нетет деп

                 Мергендер качан жетет деп

                 Как ошондо эр Жакып

                 Көрүнгөн эрди каранып

                 Мына ошондо эр Жакып

                 Ээрди, мурдун жаланып

                 Үйгө эми туралбай

                 Как ошондо береги

                 Үйдөн алыс чыгалбай

                 Амалы кетип үбүлүп

                 Акылы кетип түгөнүп

                 Так ошондо турганда

                 Атаңдын көрү дүнүйө

                 Мына ошондо сурасаң

                 Ээ жетимиши келиптир

                 Кээ бирөөнү сурасаң

                 Шерди атып алыптыр

                 Кээ бирөөсү кабылып

                 Кабылан атып алыптыр

                 Кээ бирөөсүн сурасаң

                 Атаңдын көрү дүнүйө

                 Мына ошондо жолборс

                 Анысын атып алыптыр

                 Кээ бирөөнү сурасаң

                 Как ошондо береги

                 Каман атып алыптыр

                 Кээ бирөөнү сурасаң

                 Как ошондо береги

                 Кулжа атып алыптыр

                 Как ошондо момундай

                 Таппай койдук эми деп

                 Аларыңды сурасаң

                 Атаңдын көрү дүнүйө

                 Ар кимиси момундай

                 Ар кайсындай жаныбар

                 Атып эми алганы

                 Ата кокуй дүнүйө

                 Алып келип момундай

                 Байбиченин өзүнө

                 Берип эми салганы

                 Ошо кезде байбиче

                 Мына ошондо береги

                 Атаңдын көрү дүнүйө

                 Пирден атып келиптир

                 Ошо кезде ар бири

                 Бирден эми атыптыр

                 Аны менен сурасаң

                 Жан-жаныбар дегенден

                 Пирден атып келиптир

                 Муну менен сурасаң

                 Ар бириси жөн калбай

                 Бирден атып келиптир

                 Муну менен сурасаң

                 Байбиченин өзүнө

                 Алып келип бериптир

                 Жолборсттун жүрөгүн

                 Бөлүп эми бергин деп

                 Мына ошондо береги

                 Жакып айтып салганы

                 Анысына карабай

                 Ырымы бар ырыстуу

                 Ырымын эми кылайын

                 Баарысын эми бергин деп

                 Атайын эми барган соң

                 Алып эми келгин деп

                 Баарысынын жүрөгүн

                 Бирдей эми жегени

                 Мына ошондо береги

                 Талгагым канды дегени

                 Талгагым канып калды деп

                 Атаңдын көрү дүнүйө

                 Басаң айтып белгилеп

                 Байбичеге бере калыптыр

                 Арадан отуз күн өтүп

                 Кайра талгак салыптыр

                 Балакеттүү чоң дүбөк (00110 - 955)

                 Мына ошондо береги

                 Барган сайын ичинде

                 Баласы эми жүдөтөт

                 Анан сайын күн өтөт

                 Ошо кезде неткени

                 Жакыптын акыл кеттиби

                 Как ошондо эр Жакып

                 Амалы кетип үбөлүп

                 Айла кетип түгөлүп

                 Эми эми нетем деп

                 Эми кандай күнгө жетем деп

                 Как ошондо калыптыр

                 Атаңдын көрү дүнүйө

                 Ошо күнү сурасаң

                 Күмүш булак мазарга

                 Эрен тууган Ак Балта

                 Эми жете барыптыр

                 Ак Балтаң эми барганда

                 Как ошондо караса

                 Мына ошондо жанагы

                 Ак күлөөлү дубана (00111- 025)

                 Алдына чыгып калыптыр

                 Ээ дубана жайын сурасаң

                 Өзү кыдыр өзү экен

                 Мына ошондо кыдырдын

                 Карарган кара көзү экен

                 Жерди кезип жол чалып

                 Ак Балта качан келет деп

                 Күтүп жүргөн кези экен

                 Барлык менен момундай

                 Түтүп жүргөн кези экен

                 Так ошондо жанагы

                 Атаңдын көрү дүнүйө

                 Ийининде куржуну

                 Куржунунун көзүнө

                 Эми колун салганы

                 Как ошондо береги

                 Ошо кезде момундай

                 Байбиченин өзүнө

                 Берип эми койгун деп

                 Чыйырдыга баргын деп

                 Эми бере салгын деп

                 Айтып эми калганы

                 Жараткандын буйругу

                 Как ошондо жанагы

                 Ээ Будайыктын момундай

                 Как ошондо сурасаң

                 Атаңдын көрү дүнүйө

                 Өтүнөн эми кошулуп

                 Как ошондо жанагы

                 Ажыдаардын зарынан

                 Мына ошондо береги

                 Ажыдаардын жүрөгү

                 Ошо кезде береги

                 Көзүн оюп койдук деп

                 Аны менен сурасаң

                  Атаңдын көрү дүнүйө

                 Ошо кезде береги

                 Жан-жаныбар баарынын

                 Пиринен эми алдык деп

                 Албан түрлүү жаныбар

                 Тилинен эми алдык деп

                 Ажыдаардын момундай

                 Уусунан эми алдык деп

                 Мына ошондо береги

                 Атаңдын көрү деңиздин

                 Суусунан эми алдык деп

                 Как ошондо деңизде

                 Ошо кезде жаяндын

                 Как ошондо береги

                 Каарынан эми алдык деп

                 Мына ошондо береги

                 Ата кокуй дүнүйө

                 Ушуга ай ааламда бүткөндөй

                 Баарынан эми алдык деп

                 Аны менен сурасаң

                 Атаңдын көрү дүнүйө

                 Минтип жасап салдык деп

                 Ушуну эми байбиче

                 Өзүнө алып бергин деп

                 Алып барып берген соң

                 Байбичең эми жеген соң

                 Талгагың эми канат деп

                 Как ошондо карасаң

                 Атаңдын көрү дүнүйө

                 Муну айтып калыптыр

                 Аны менен сурасаң

                 Сүйүнгөндөн Ак Балта

                 Ыраазы болуп алыптыр

                 Ыраазы болуп билгизип

                 Мына ошондо сурасаң

                 Эми жолго салганы

                 Атаңдын көрү акырып

                 Байбичени ордого

                 Эми жете барганы

                 Ээ жараткандын буйругун

                 Аткарганы келдим деп

                 Мына ошондо береги

                 Көргөн менен билгенин

                 Баарын айтып салганы

                 Ошо кезде байбиче

                 Мунусун жээп алганы

                 Талгагы эми калганы

                 Эмине чыкты кулпуруп

                 Мына ошондо сурасаң

                 Кызыл өңү нурданып

                 Тал теректей ыргалып

                 Байбичени сурасаң

                 Кубаты ойго жаныптыр

                 Аны менен сурасаң

                 Кубаттанып калыптыр

                 Как ошондо береги

                 Атаңдын көрү дүнүйө

                 Кечээ күнү байбиче

                 Ай артынан күн өтүп

                 Ай караңгы түн өтүп

                 Күн артынан күн өтүп

                 Мына ошондо нетели

                 Атаңдын көрү дүнүйө

                 Кара кытай какандын

                 Каарын айта кетели

                 Кечээ кара кытай каканчыл

                 Бичигиндей чийилген

                 Даңзасында билинген

                 Мына ошондо буруттан

                 Ушуреки бурут деп

                 Бурут деген бу журттан

                 Эрен туулат эр туулат

                 Телегейи тең туулат

                 Шай колдогон шер туулат

                 Атаңдын көрү дүнүйө

                 Заарын чачып кетет деп

                 Чынмачынын калаага

                 Такыр түбү жетет деп

                 Ушуреки береги

                 Атаңдын көрү эр туулат

                 Жайда кайгыр коштогон

                 Жалындуу арстан окшогон

                 Жаалданып киргенде

                 Алдына мендеп тоспогон

                 Эми кара көк жал эр туулат ууу

                 Атаңдын көрү дүнүйө

                 Деп ошондо чыммачын

                 Такыр бүлүк салыптыр

                 Аны менен сурасаң

                 Кара кытай какандан

                 Аттанып чыгып алыптыр

                 Ошо кезде кыргыздын

                 Кыз келиндин баарысын

                 Эми ичтен жарыптыр

                 Атаңдын көрү дүнүйө

                 Найзага салып сүйрөтүп

                 Айгырга салып тептирип

                 Кыямына келтирип

                 Кылычтап ичин жарыптыр

                 Мына ошондо береги

                 Манас деген эр туулат

                 Телегейи тең туулат

                 Атаңдын көрү дүнүйө

                 Элүү жашка барганда

                 Элүү жаштын өзүнөн

                 Ашып эми карыганда

                 Алтын тагын минет деп

                 Ушуреки Бээжинде

                 Кыймылдатпай билет деп

                 Как ошондо жанагы

                 Каяша айткан Кытайдын

                 Тилсегинен илет деп (00111 - 436)

                 Атаңдын көрү дүнүйө

                 Ажыдаар болот, шер болот

                 Ай ааламдын өзүнөн

                 Арта турган эр болот

                 Деп ошондо Карыкан

                 Каардыгын жаман салыптыр

                 Атаңдын көрү дүнүйө

                 Кыз келиндин баарысын

                 Ошондо гана ичин да жарыптыр ууу

                 Кара кытай каканчыл

                 Кечээ күнү жанагы

                 Самарканда чоң эшен

                 Чоң эшендин баласы

                 Жар Манас деген баласы

                 Так ошондо бар экен

                 Аны кармап алыптыр

                 Аны менен кытайдын

                 Деми сууп калыптыр

                 Манасты кармап алдык деп

                 Чоң мүшкүлдү салдык деп

                 Так ошондо сурасаң

                 Деми минтип басылган

                 Кабагы минтип ачылган

                 Кечегине кытайлык

                 Билинип калса кокустан

                 Туюнуп калса кокустан

                 Мына ошондо жанагы

                 Заарын чачып кетет деп

                 Союлгур түпкө жетет деп

                 Ошол бурул токой өзүнөн

                 Атаңдын көрү дүнүйө

                 Кабырга тоонун этинде

                 Мына ошондо сурасаң

                 Атаңдын көрү дүнүйө

                 Ак саздын бери четинде

                 Оң бөйрөктүн тушунан

                 Оодара өтчү ушуган

                 Атаңдын көрү дүнүйө

                 Байбичени момундай

                 Токойдун эми жээгине

                 Оң бөйрөктүн белине

                 Ошондо жашырган экен эр Жакып ууу

                 Айы күнү болду деп

                 Мына ошондо толгоосу

                 Мына ошондо толду деп

                 Атаңдын көрү дүнүйө

                 Жыйырма-төрт катын жанында

                 Ат кошчу кылып бериптир

                 Кызматын эми кылсын деп

                 Кошо көчүп келиптир

                 Туулган соң баланы

                 Жакшы багып кара деп

                 Андан кийин жанагы

                 Как ошондо береги

                 Туулган соң баланы

                 Аман сактап келгин деп

                 Как ошондо белгилеп

                 Эрен Жакып момундай

                 Акысын баарын бериптир

                 Казына оозун ачыптыр

                 Карк алтынын чачыптыр

                 Катындардын баарына

                 Ырымын мындай кылыптыр

                 Ошо кезде сурасаң

                 Атаңдын көрү дүнүйө

                 Ошо кезде байбиче

                 Ай артынан күн өтүп

                 Тогуз айга толуптур

                 Туур күнү болуптур

                 Толгоосу жаңы кириптир

                 Элден бөлөк бөлүнүп

                 Албан түрлүү жанагы

                 Жан көзүнө көрүнүп

                 Атаңдын көрү дүнүйө

                 Ээ бүтүн жерин кестирип

                 Мына ошондо кырымга

                 Кырк чоросун кырдан ээрчтирген (648)

                 Бүтүн жерин кыдырса

                 Ырым кылып кестирген

                 Атаңдын көрү дүнүйө

                 Атаңдын көрү чоң ордо

                 Чоң ордону тиктирип

                 Мына ошондо жанагы

                 Атаңдын көрү дүнүйө

                 Бүтүн жерин бүттүрүп

                 Мына ошондо жанагы

                 Атаңдын көрү дүнүйө

                 Ырымын мындай кылган соң

                 Ырымы минтип турган соң

                 Атаңдын көрү дүнүйө

                 Ошо кезде жанагы

                 Байбиченин толгоосу

                 Кирип эле калган кез экен ууу

                 Так ошондо сурасаң

                 Атаңдын көрү дүнүйө

                 Ошо кезде эр Жакып

                 Кыларкан элбе шайлатып (00111 – 728)

                 Кырк кара козу быштырып

                 Кыдырата байлатып

                 Кабарын алып тургула

                 Айткан сөздү кылгыла

                 Эркек болсо баарыңар

                 Талаадан мени табыңар

                 Ата кокуй сүйүнчү

                 Эртерээк жетип алыңар

                 Кыз болсо үйгө калыңар

                 Кыйылдаба баарыңар

                 Эркек болсо чабыңар

                 Деп ошондо жанагы

                 Кырк кара коз быштыны

                 Кыдырата байлатып

                 Мына ошондо жанагы

                 Малга жакын эр Жакып

                 Атаңдын көрү дүнүйө

                 Жыгылсам да талсам да

                 Өлсөм дагы калсам да

                 Ээн жерге барайын

                 Балага чукак жан элем (805)

                 Баланын үнү жыгылса/угулса

                 Жыгылып эми кетпейин

                 Жыгылып акем калды деп

                 Ар ким шылдың кылбасын

                 Муну менен жанагы

                 Ылакап болуп эр Жакып

                 Кылым эми журтуна

                 Шылдың болуп турбасын

                 Деп ошондо эр Жакып

                 Кеткен экен аттанып

                 Жүргөн экен шаттанып

                 Ошо кезде сурасаң

                 Атаңдын көрү дүнүйө

                 Мына ошондо жанагы

                 Кайран энең Чыйырды

                 Илкий басып ийилип (835)

                 Оң тизеден бүгүлүп

                 Солкуй басып ийилип

                 Сол тизеден бүгүлүп

                 Толгоосу эми кириптир

                 Карагай түбүн карманып

                 Кайыптарга жалбарып

                 Долоно түбүн карманып

                 Жаратканга жалбаарып

                 Оо табылгы түбүн карманып

                 Так ошондо жанагы

                 Атаңдын көрү дүнүйө

                 Табылгыдай момундай

                 Бекем болсун дегени

                 Көптү билген даанышман

                 Көсөм болсун дегени (900)

                 Карагайдай момундай

                 Кайраттуу болсун дегени

                 Ажыдаардай бул бала

                 Айбаттуу болсун дегени

                 Азыркысын энекең

                 Ырымын мындай кылыптыр

                 Так ошондо жанагы

                 Ата кокуй дүнүйө

                 Умай энең улукка

                 Уялбай ичин оңдотуп

                 Кайра кайра оңдотуп

                 Так ошондо туруптур

                 Мына ошондо жанагы

                 Оңдоп салып бериптир

                 Ошо кезде береги

                 Атаңдын көрү дүнүйө

                 Тогуз күнү толготуп

                 Так ошондо сурасаң

                 Атаңдын көрү дүнүйө

                 Кыймылдаса бул бала

                 Белдемчинин тигиши

                 Беш жеринен үзүлүп

                 Энеңдин көзү сүзүлүп

                 Бел жагымды жечип алабы (938)

                 Жарып ичтен алабы

                 Же бай Жакып жесир калабы

                 Деп ошондо жанагы

                 Айланайын энекең

                 Энекең эми момундай

                 Так ошондо жанагы

                 Улутту көздөй жыгылып (948)

                 Так ошондо энеңиз

                 Мына ошондо береги

                 Чаңга башы тыгылып

                 Ата кокуй дүнүйө

                 Кээде эске келалса

                 Кээде эске келалбай

                 Ак өргөөгө киргизип

                 Баканды кармап бакырып

                 Бүбү менен бакшынын

                 Немесин койбой чакырып

                 Түндүктү карап түбүлүп

                 Көргөндөр жандан түңүлүп

                 Кереге түбүн карманып

                 Так ошондо береги

                 Бекемирээк тарткын деп

                 Келиндерге жалбарып

                 Кайран энең Чыйырды

                 Так ошондо береги

                 Ээ толгосу мынча болуптур

                 Ошо кезде жанагы

                 Толгосу эми дүң болду

                 Толготкон мындай ким болду?

                 Атаңдын көрү дүнүйө

                 Бай Жакыптын байбиче

                 Балакеттүү тууйбу

                 Эмине болгон шумдук деп

                 Тогуз күндөн бери карай

                 Толготуп эле жатат деп

                 Умай эне улукман

                 Так ошонун өзүнө

                 Курсагын эми сурасаң

                 Оңдотуп эми жатат деп

                 Кайыптардын баарысы

                 Аралашып калды деп

                 Аны менен сурасаң

                 Аралашып алды деп

                 Атаңдын көрү дүнүйө

                 Периштенин баарысы

                 Оңдоп жүрөт безилдеп

                 Эмине болгон шумдук деп

                 Эми кандай кылдык деп

                 Так ошондо сурасаң

                 Атаңдын көрү дүнүйө

                 Аңгемени курасаң

                 Баарысы бирдей жалбарып

                 Жакасын кармап кудайлап

                 Так ошондо береги

                 Айланайын жарыктык

                 Айлы бүтүн убайлап

                 Убайга минтип түшүптүр

                 Так ошондо жанагы

                 Толготкону отуз күн

                 Ошо кезде береги

                 Күтүп атып бүтүпүр

                 Эмине болуп кетти деп

                 Эми кандай күн жетип

                 Деп ошондо жанагы

                 Атаңдын көрү дүнүйө

                 Ошо кезде береги

                 Бир жагында он эки

                 Бир жагында он эки

                 Жыйырма түп катын жабылып

                 Кыларканын бек тартып

                 Атаңдын көрү дүнүйө

                 Бошураак тартып койдуң деп

                 Бекемирээк тарткын деп

                 Дал ошондо турганда

                 Мына мындай кылганда эээ

                 Атаңдын көрү дүнүйө

                 Ырысы гана мындайда болгондо ууу

                 Жуманын күнү толгондо

                 Атаңдын көрү дүнүйө

                 Тараза жылдыз бөлүнүп

                 Так ошондо жанагы

                 Чолпон жылдыз көрүнүп

                 Чачырап эми жатканда

                 Айланайын энеңдин

                 Мына ошондо сураса

                 Ошо кезде жанагы

                 Кырк периште жабылып

                 Эми келдиң энеңе

                 Умай эне, Улукман

                 Ал да келдиң энеңе

                 Атаңдын көрү дүнүйө

                 Ошо кезде балага

                 Оң жамбаштын өзүнө

                 Мына ошондо жанагы

                 Алакан менен койгону

                 Мына мунуң болгону

                 Ошо кезде сурасаң

                 Атаңдын көрү дүнүйө

                 Ошо кезде баланын

                 Оң жамбаштын өзүндө

                 Алакандын изи бар

                 Көгөрүп эми калыптыр

                 Ошол күндөн ушул күн

                 Ошо кезде береги

                 Мына ошондо жанагы

                 Умай эне колдогон

                 Ушулардын баарына

                 Жакшылыкка жолдогон

                 Ырымы мындай калыптыр

                 Атаңдын көрү дүнүйө

                 Жамбашка эми согуптур

                 Так ошондо түшкүн деп

                 Ата кокуй энеңди

                 Кыйнап эми бүттүң деп

                 Эртерээк эми баргын деп

                 Ырысың эми алгын деп

                 Так ошондо калганы

                 Эми кайда барам деп

                 Эми кайда коном деп

                 Эми кайда болом деп

                 Ырысым менин кайда деп

                 Эми мени айда деп

                 Каяша айтып бул бала

                 Чыкпай жүрөт ичинен

                 Атаңдын көрү дүнүйө

                 Ырысың сенин элде деп

                 Ырысың сенин жерде деп

                 Эртерээк эми баргын деп

                 Как ошондо жанагы

                 Уруктуу бактуу сүздүрүп (00112 - 248)

                 Мына ошондо жанагы

                 Ата кокуй баланы

                 Жамбашка койуп сүрдүрүп

                 Как ошондо калганы

                 Мына ошондо баргын деп

                 Эртерээк эми элиңди

                 Таап эми алгын деп

                 Мына ошондо жанагы

                 Жараткандын өзүнөн

                 Мына ошондо келгин деп

                 Атаңдын көрү дүнүйө

                 Элге гана жардам да бергин деп ууу

                 Умай эне, Улукман

                 Айтып эми калганы

                 Андай болсо барам деп

                 Мына ошондо жанагы

                 Улутту бакты сүзгөнү (318)

                 Муну менен карасаң

                 Жерге бала түшкөнү

                 Карынды каттуу сүзгөнү

                 Мына ошондо береги

                 Кайрылып бала түшкөнү

                 Азыркысын караса

                 Атаңдын көрү дүнүйө

                 Эки колун толтура

                 Кан чиңгелдеп түшкөнү

                 Как ошондо караса

                 Атаңдын көрү дүнүйө

                 Оозунда кылы бар

                 Атаңдын көрү баланын

                 Айта турган сыры бар

                 Аркасында баланын

                 Айдай кара жалы бар

                 Атаңдын көрү дүнүйө

                 Оң далынын астында

                 Эми муштумдай гана кара да калы бар ууу

                 Ээ так ошондо сурасаң

                 Чочогу чыкты чормоюп

                 Мына ошондо береги

                 Өзү чыкты болтоюп

                 Ошо кезде береги

                 Кыйнап түштү бул бала

                 Кадимкидей бул жерге

                 Ыйлап түштү бул бала

                 Атаңдын көрү дүнүйө

                 Эки колун караса

                 Караганды момундай

                 Уштап түштү бул бала

                 Кара жерди сурасаң

                 Туштап түштү бул бала

                 Эми бала түшкөнү

                 Кармашамын дегендин

                 Канын жутам дегени

                 Кан ичкирип сойом деп

                 Аны менен карасаң

                 Оозунда кылы бар

                 Атаңдын көрү дүнүйө

                 Мына ошондо береги

                 Чечишемин дегенди

                 Кылдай жандан момундай

                 Чайнашып эми кара жан

                 Кечишемин дегени

                 Как ошондо жанагы

                 Атаңдын көрү дүнүйө

                 Аркасында баланын

                 Айдай гана жалы бар

                 Оозун ачып караса

                 Ошондо эки чыккан азуу бар ууу

                 Бир караса бир киши

                 Бир караса миң киши

                 Бир караса бул бала

                 Көктөн түшө калгандай

                 Бир караса бул бала

                 Жерден чыга калгандай

                 Атаңдын көрү дүнүйө

                 Жашы өзү каргандай (00112 - 454)

                 Так ошондо жанагы

                 Атаңдын көрү дүнүйө

                 Баркыраган добушу

                 Ат чабым жерге угулду

                 Алдастаган катындын

                 Алтоосу бирдей жыгылды

                 Атаңдын көрү дүнүйө

                 Күнүнө мынча болуптур

                 Мына ошондо береги

                 Айланайын энеңди

                 Мартубасып кетти эле (508)

                 Мына ошондо катындар

                 Жанына жакын жеткени

                 Мартубасып кетти деп

                 Балакет эми жетти деп

                 Как ошондо калыптыр

                 Атаңдын көрү дүнүйө

                 Ал аңгыча караса

                 Сууну үркүп алыптыр

                 Эсине энең келиптир

                 Бала кана берчи деп

                 Сурап эми калыптыр

                 Баланы алган киши жок

                 Бала менен иши жок

                 Бала жатат бакырып

                 Алты бирдей катыны

                 Туралбай жатат калтырап

                 Как ошондо сурасаң

                 Мына ошондо береги

                 Баланын сүрүн көргөндө

                 Катындардын баарысы

                 Баралышпай жалдырап

                 Так ошону көргөндө

                 Атаңдын көрү дүнүйө

                 Баланы алып бергин деп

                 Энекең буйрук салганы

                 Мына ошондо Канышбек

                 Эми жете барганы

                 Көтөрө албай баланы

                 Көтөюк деп чочуп калганы (553)

                 Ал аңгыча баарысы

                 Ээ Бакдөөлөт басып барганы

                 Атаңдын көрү дүнүйө

                 Көтөрүп алып баланы

                 Этегине салганы

                 Ээ көзү жаман катын бар

                 Мына ошондо катындар

                 Көзү тийип кетет деп

                 Сөзү тийип кетет деп

                 Так ошондо жанагы

                 Бакдөөлөт басып барганы

                 Эки бирдей таманы (615)

                 Оор экен баланын

                 Көтөргөндө салмагы

                 Ээ баркырап мунуң ыйласа

                 Атаңдын көрү дүнүйө

                 Өйдө бою калтырап

                 Так ошондо жанагы

                 Эки көзү жалдырап

                 Байбиченин өзүнө

                 Ээ алып барып бергени

                 Мына ошондо жанагы

                 Атаңдын көрү байбиче

                 Алып келгин майды деп

                 Как ошондо сарымай

                 Ырымын эми салдырды

                 Үч карын май алдырды

                 Үч карындын майларын

                 Мына ошондо жанагы

                 Чай кайнам колго жалмады

                 Атаңдын көрү дүнүйө

                 Алты карым май салды

                 Аны менен жан салды

                 Алтоосун бирдей жеп салды

                 Тогуз карым май салды

                 Так ошондо береги

                 Тобосун билбей жеп салды

                 Атаңдын көрү дүнүйө

                 Кандай соргок деп калды

                 Так ошондо караса

                 Андан кийин байбиче

                 Ырым кылып момундай

                 Оң эмчегин салганы

                 Оңдоп колго алганы

                 Так ошондо жанагы

                 А дегенде ууз чыкты

                 Андан кийин сүт чыкты

                 Так ошондо береги

                 Үчүнчүсү энеңден

                 Мына ошондо кан чыкты

                 Энеңден чыдай албай жан чыкты ууу

                 Баланы эми карасса

                 Баладан башка сүрү бар

                 Ажыдаардай түрү бар

                 Аркасында сурасаң

                 Айгыр аттай түрү бар

                 Как ошондо көрүп ал

                 Барар жолду бөлүп ал

                 Билими чөлдү адырек (729)

                 Эрими чөлүң эр жүрөк

                 Отуздагы кишидей

                 Отурганда салмагы

                 Атаңдын көрү дүнүйө

                 Азыр айран калганы

                 Как ошондо сурасаң

                 Колдогону кырк тогуз

                 Колтугунда чамынат

                 Жөлөгөнү кырк тогуз

                 Жайдай басып камынат

                 Алп каракуш зумурук

                 Түндүгүнө конуптур

                 Как ошондо сурасаң

                 Ажыдаар мал жылан

                 Алды жакта болуптур

                 Кара чаар кар жылан

                 Капталында чамынат

                 Чолок көк жал арсылан

                 Жандай салып камынат

                 Көсө куйрук кырк бөрү

                 Арт жагында камынат

                 Ээ колдогону кырк тогуз

                 Чөлдөй басып жөлүптүр (00112 - 802)ы

                 Ээ мына ошондо жанагы

                 Жалпы баары келиптир

                 Ээ катындардын баарысы

                 Көргөндөрү таңданып

                 Ээ карап эми жарланып

                 Баралышпай аң карап

                 Как ошондо турганы

                 Атаңдын көрү дүнүйө

                 Ээ энекең ырымын мындай кылганы

                 Көзү жаман катындын

                 Көзү тийип кетет деп

                 Сөзү жаман катындын

                 Сөзү тийип кетет деп

                 Так ошондо балага

                 Атаңдын көрү дүнүйө

                 Мунусу мындай өтөт деп

                 Азыркысын караса

                 Төө баштаган төрт тобу (829)

                 Садагасын чаптырып

                 Атаңдын көрү дүнүйө

                 Артсар башыл кой айтып

                 Ай туйакка бээ айтып

                 Айы мүздөн уй айтып

                 Ай дөлкөчтөн төө айтып

                 Атаңдын көрү дүнүйө

                 Садаганын баарысын

                 Ырымын мындай кылды эле

                 Жетим менен жесирге

                 Атаңдын көрү дүнүйө

                 Ай туйак эми алтыны

                 Таратып гана мындайда турду эле ууу

                 Ошо кезде жанагы

                 Так ошондо сурасаң

                 Ээ толгону мынча болуптур

                 Бакыттын кушу башына

                 Конгону мынча болуптур

                 Өткөндөн алар өчтү деп

                 Кеткенден алар кетти деп

                 Кайрып берер гөштү деп (905)

                 Ээ так ошондо сурасаң

                 Аккан жашын кыргыздын

                 Ээ тыйган бала болот деп

                 Чачылганда кыгызды

                 Жыйган бала болот деп

                 Үзүлгөндү улайт деп

                 Чачылганды жыйнайт деп

                 Атаңдын көрү дүнүйө

                 Эми кеткени эми толоор деп

                 Атаңдын көрү дүнүйө

                 Көксөгөнүм болоор деп

                 Ошо кезде береги

                 Оң бөлтөктүн астында

                 Манас деген жазуу бар

                 Эки чыккан азуу бар

                 Так ошондо береги

                 Аш бышымдай болгон оң бөлтөк

                 Оң бөлтөктүн астында

                 Манас деген жазуусу

                 Мына ошондо жоюлду

                 Атаңдын көрү дүнүйө

                 Көрүп алып энеңдин

                 Эми көзү гана мынча тоюнду ууу

                  













