
        ДӨӨЛӨТ СЫДЫКОВДУН ВАРИАНТЫ БОЮНЧА «МАНАС» БААТЫРДЫН ТӨРӨЛҮШҮ





                 Ээй Алтайга Кыргыз барганы

                 Арадан эчен жыл өтүп

                 Эчен деген жыл жетип

                 Ошол эркин эр Жакып

                 Көк ала сакал карганы

                 Кечээ күнү сурасаң

                 Ал кезекте бала эле

                 Бул кезекте сурасаң

                 Элүүгө чыккан жан эле

                 Тентик делип Алтайга

                 Кордук көрүп далайга

                 Наалат кылып каңгайга

                 Канча жылга жетиптир

                 Эчен деген убакыт

                 Токтоосуз өтүп кетиптир

                 Эки катын алганы

                 Эки катын түк туубай

                 Бала көрбөй калганы

                 Бир баланын айынан

                 Байкуш такыр зарлады

                 Туяксыз кантип өтөм деп

                 Тумшугу жок дүйнөдөн

                 Тура кантип кетем деп

                 Аа дүйнөгө барганда

                 Тынчып кантип жатам деп

                 Курган башым куркурап

                 Көргө кантип батам деп

                 Мына ошондо эр Жакып

                 Булдуп ыйлап булкулдап

                 Кайран Жакып сулкулдап

                 Өөдө болсо бүгүлүп

                 Бүгүлсө Жакып абаңдын

                 Башына мүшкүл иши көрүнүп

                 Зарлаганы бир Теңир

                 Жалынганы көп арбак

                 Арбакка айтып зарлаптыр

                 Как ошондо Жакыптын

                 Арманы башта чамдаптыр

                 Өөдө болсо Жакыпты

                 Көрүнгөн ушак кылыптыр

                 Эшикке чыкса Жакыпты

                 Ар ким айтып туруптур

                 Эки катын алды деп

                 Тумшугу каткан катындар

                 Туубай азап салды деп

                 Туяксыз кантип өтөт деп

                 Сайдап жыйган сан кара

                 Кыйкырса бир күн жолукку

                 Айдаса бир күн долукку

                 Ушул эркин эр Жакып

                 Ак ала сакал кары деп

                 Алтымыштан ар жакка

                 Так ошондо барар деп

                 Арманда өтүп калар деп

                 Көргөн ушак кылыптыр

                 Күлкүлдөшүп баарысы

                 Көп нерсе айтып туруптур

                 Ошо кезде Жакыптын

                 Заманасы куруптур

                 Заман акыр чоң үшкүл

                 Салган экен эр Жакып

                 Ошол кезде мойнуна

                 Алган экен эр Жакып

                 Төрт түлүктүү жаны бар

                 Жанга бала бердиң деп

                 Мына ошондо береги

                 Элден чыккан көлсөрү

                 Эл түбүнө жетери

                 Залалга бала бердиң деп

                 Как ошондо ар кандай

                 Адамга бала бердиң деп

                 Мына ошондо буркурап

                 Бир өзүңө келдим деп

                 Жаратканым бир өзүң

                 Сыйынайын өзүңө

                 Этек жеңдин баарысын

                 Чача турган болдум деп

                 Абийириңди карганда

                 Ача турган болдум деп

                 Акыр-такыр чоң үшкүл

                 Көрө турган болдум деп

                 Баласы жок мунканып

                 Өлө турган болдум деп

                 Өзөлөнсөм бир өзүң

                 Угуп эми койбодуң

                 Тирүү басып саналып

                 Акыры минтип сойлодум

                 Жылан болуп сойлосом

                 Кулан болуп ойносом

                 Куйрук жалдан ажырап

                 Курган дүйнө жалгандан

                 Өтөрмүн бир күн калжырап

                 Ата кокуй дүнүйө

                 Ушундай Жакып болду деп

                 Артымдан айтар киши жок

                 Маана кылып каларга

                 Киши менен кишиңин

                 Ушул күндөн киши жок

                 Ушул дүйнө жалганды

                 Кимдер келип ким кетпейт

                 Кимдер жашап ким өтпөйт

                 Ата кокуй дүнүйө!

                 Атанын жолун улантып

                 Артынан чыгып кубантып

                 Жалгыз туяк болбосо

                 Жашагандан не пайда?

                 Сансыз жыйган малыңды

                 Ашаганда не пайда?

                 Атаңдын көрү дүнүйө

                 Адаммын деп ардырып

                 Басканында не пайда?

                 Дүнүйө күтүп сан кара

                 Жатканында не пайда?

                 Көрүнгөнгө дүйнөнү

                 Чатканында не пайда?

                 Тумшугу жок каткансан

                 Тууралыкта не пайда?

                 Айланайын жараткан

                 Кагыласы кендеген

                 Өзүмө кылгын бир айла

                 Баласы жок курган жан

                 Бакыр болот турбайбы

                 Баласы жок адамзат

                 Жакыр болот турбайбы

                 Атасы айдап жүрсөң сан кара

                 Топурагы тозгонуп

                 Ушул турган жериңиз

                 Такыр болот турбайбы

                 Антип эми жашадым

                 Чыйпылдатып чымчыкка

                 Бала бердиң бир Кудай

                 Как ошондо жанагы

                 Суу түбүндө балыкка

                 Бала бердиң бир Кудай

                 Как ошондо өзүмө

                 Эми салдың чоң убай

                 Айланайын жараткан

                 Бир Теңир деп жалынып

                 Бир өзүңө сабылып

                 Көктү карап ыйладың

                 Көрүнгөн жерден кыйнадың

                 Көзүңдүн жашын тыйбадың

                 Ыйлаганды көрбөдүң

                 Канча ыйладым зарланып

                 Эми туяк бербедиң

                 Айланайын жараткан

                 Көп күнү кылсам алдыңда

                 Кечирлигиң бар беле

                 Күрмөлгөн кибиң бир Кудай

                 Чечерлигиң бар беле

                 Көп күнөө кылсам момундай

                 Неликтен эми кетирдим

                 Айтып эми койбодуң

                 Ар нерсени ойлодуң

                 Айланайын жараткан

                 Тактырсыз болсом балага

                 Неге мени жараттың?

                 Адамзат пендени

                 Жер бетине тараттың

                 Колу шумдук иш билген

                 Мына ошондо жанагы

                 Ар кайсындай шумдуктун

                 Оо тукумун неге үзбөдүң?

                 Айланайын жараткан

                 Ушул эрки өзүңдү

                 Басар жолго түзбөдүң

                 Берип калар Кудай деп

                 Үмүтүмдү үзбөдүң

                 Үзбөгөн сайын бербедиң

                 Ал ан сайын дегдейдим

                 Жалгыз туяк көрсөм деп

                 Ата-бабаң арбагын

                 Баскан сайын көп айтып

                 Так ошондо жалындым

                 Мына ошондо өзүңө

                 Жараткан эми зарладым

                 Зарлаган сайын жанагы

                 Зарымды угуп койбодуң

                 Жараткан нени ойлодуң?

                 - деп ошондо эр Жакып

                 Элди көрсө карабай

                 Салам айтаар жарабай

                 Как ошондо мунканып

                 Мына ошондо Жакыптын

                 Муңу баштан өтүтүр

                 Муңу баштан өткөндө

                 Ушул эрки чоң зары

                 Бир Кудайга жетиптир

                 Кечээ күнү эр Жакып

                 Эми жылкы көрөм деп

                 Көңүлдү барып бөлөм деп

                 Ошо кезде эр Жакып

                 Талаага эми кетиптир

                 Как ошондо жанагы

                 Эр Жакыптын конушу

                 Аземил суунун оюнда

                 Ак саздын бери боюнда

                 Так ошондо жанагы

                 Эрен тууган Жакыбы

                 Жайлап жаткан жери экен

                 Кабырга тоонун учунда

                 Мына ошондо жанагы

                 Кан тоонун бери тушунда

                 Жерилип жаткан жери экен

                 Бурул токой ак эмгек

                 Мына ошондо сурасаң

                 Ары жагы алтын көл

                 Ошол жердин баарысын

                 Эр Жакыптын төрт түлүк

                 Сан карасы жайнагын

                 Мына ошондо канча эр

                 Аркасынан айдаган

                 Сызылтып казы чайнаган

                 Мына ошондо жанагы

                 Эрен тууган эр Жакып

                 Эми жылкы көрсөм деп

                 Көңүлүмдү бөлсөм деп

                 Жаздын маалы болуптур

                 Жылкыны санап келсем деп

                 Эми Жакып жолуна

                 Салган экен ар нерсе

                 Алып алып оюна

                 Эсепсиз жыйган сан кара

                 Бир өзүнө карабай

                 Ошо кезде береги

                 Жыйган экен аябай

                 Ата кокуй ат алыс

                 Алтыны алты там болуп

                 Мына ошондо атаңдын

                 Эсепсиз эми бай болуп

                 Жаткандыгы дагычы

                 Ошо кезде момундай

                 Мына ошондо жылкыга

                 Туралап жолго салыптыр

                 Ат арып жүрүп алыптыр

                 Ошо кезде жанагы

                 Эрен тууган жылкычы

                 Бир өзүнө барыптыр

                 Эр Жакып келип калды деп

                 Жылкычы башы Бадалбай

                 Мына ошондо жанагы

                 Кысыр эмди тай союп

                 Астына казы эритип жал коюп

                 Төс тирелтип турганда

                 Мына ошондо жанагы

                 Эр Жакыптын өзүнө

                 Эми казы эритип жал коюп

                 Атаң устаканын сунганда

                 Мына ошондо сурасаң

                 Эрениң Жакып момундай

                 Жылкы эсебин алыптыр

                 Алты күнүң ал жерде

                 Аярлап жатып калыптыр

                 Ар өнөрдүн эр Жакып

                 Даярлап жатып калыптыр

                 Как ошондо карасаң

                 Атаңдын көрү дүнүйө

                 Ырымы бар ырыстын

                 Кылымы бар кылыктын

                 Ошо кезде эр Жакып

                 Бир жеринде ала жүк (00073 - 248)

                 Бир жеринде кара жүк

                 Как ошондон сураса

                 Ак боз бээни алды эле

                 Мына ошондо жанагы

                 Азыркысын карасаң

                 Кайрылып үйгө салды эле

                 Ошо кезде береги

                 Ата бабаң арбакка

                 Атап туруп сойсом деп

                 Мына ошондо ырымын

                 Эми кылып койсом деп

                 Мына ошондо сурасаң

                 Эзелкилер кеп айткан

                 Сурасаң эми чоң арбак

                 Берет экен деп айткан

                 Арбак менен жараткан

                 Ортосунда байланыш

                 Жакын экен деп айткан

                 Как ошондо береги

                 Ушулардын баарысы

                 Акыл экен деп айткан

                 Мына ошондо арбакка

                 Аста басып сабылып

                 Ошол кезде арбакка

                 Үйүнө кайра салмакка

                 Мына ошондо жылкынын

                 Эсебин эми алыптыр

                 Эсебин эми санаса

                 Аяк башын караса

                 Ошол кезде жылкысы

                 Альтымыш миңге толуптур

                 Аягы мынча болуптур

                 Мына ошондо эр Жакып

                 Башына бакыттын кушу конуптур

                 Дөөлөттүү бай болуп

                 Тегереги шай болуп

                 Как ошондо Жакыптын

                 Ай ээлегенден болгон кез

                 Так ошондо толгон кез

                 Эми жолго салды эле

                 Аттанып жүрүп алды эле

                 Күрүң кире күн бата

                 Бурул токой жээгинен

                 Эми кетип калды эле

                 Жетип барган кезинде

                 Как ошондо сурасаң

                 Көргөн кызык тамаша

                 Көзүн салып караса

                 Ошо кезде сураса

                 Атаңдын көрү кырк бала

                 Жабыла чаап алдына

                 Чыккан экен жабылып

                 Жан алчуудай камынып

                 Атаңдын көрү дүнүйө

                 Ошонуңду көргөндө

                 Эр Жакыптын өзүнө

                 Акыл кетип эс кетип

                 Мына ошондо жанагы

                 Атаңдын көрү дүнүйө!

                 Биздин элдин түрү эмес

                 Биздин элдин жайы эмес

                 Кытайдан келген доочубу

                 Мына ошондо жанагы

                 Балакетти жоочубу

                 Сурагын сурап алмакка

                 Минтип эми калмакка

                 Алдыман келип калганбы

                 Же кабылдымбы калмакка

                 - деп ошондо жанагы

                 Ар нерсе келип ээсине

                 Азыркысын карасаң

                 Атаңдын көрү дүнүйө!

                 Кийгенине карасаң

                 Мингенине карасаң

                 Кытайлыктын түрү эмес

                 Калмактардын сүрү эмес

                 Андан келген эл эмес

                 Атаңдын көрү дүнүйө

                 Индистандын элинен

                 Кербен салып билчи элем

                 Мына ошондо жанагы

                 Кийгендердин баарысы

                 Угуп эми жүрчү элем

                 Ал элдин жайы бул эмес

                 Как ошондо карасам

                 Биздин элдин өңүндөй

                 Мына ошондой өңү бар

                 Атаңдын көрү дүнүйө!

                 Маңдайынан карасаң

                 Ажыдаардын сүрү бар

                 Аркасында карасаң

                 Ат минердин сүрү бар

                 Жан алгычтын түрү бар

                 Так ошондо жанагы

                 Же болбосо жанагы

                 Бүтүн түрктүн ичинен

                 Так ошондо жанагы

                 Көрбөгөнмүн укканмын

                 Укмак түгүл береги

                 Бир кумардан чыкканмын

                 Кечээ күнү жанагы

                 Узган атаң баш болуп

                 Күрпөтү мынча болду деп (00073 547)

                 Так ошондо жанагы

                 Жомокчунун кебине

                 Жоодураган эбине

                 Жомокчунун өзүнө

                 Угуп эми жүрчү элем

                 Ата кокуй дүнүйө

                 Мунусун кайдан билчи элем

                 Ушул жашка келгени

                 Ушул жашты жараткан

                 Энчи кылып бергени

                 Мындай элди көрбөдүм

                 Мына ошондо жанагы

                 Бүтүн түрктүн баласы

                 Көрүнгөн жерге тарады

                 Кузгунун көзүн карады

                 Кара Кытай как канчыл (00073 - 610)

                 Кармап алып сабады

                 Мына ошондо жанагы

                 Маңдайыңда бараң бар

                 Капталыңда каңгай бар

                 Кагышаалы далай бар

                 Ошолордун баарысы

                 Баш көтөртпөй тарады

                 Тарап эми кеткенде

                 Атаңдын көрү дүнүйө!

                 Көрүнгөн жерге жеткенде

                 Тарап эми момундай

                 Канчасы эми найзанын

                 Мына ошондо жанагы

                 Учунда эми өткөндө

                 Ушундай эрден чыкпаган

                 Ата кокуй дүнүйө

                 Көрүп атсам көз тоёт

                 Карап айтсам сөз тоёт

                 Так ошондой эр экен

                 Атаңдын көрү дүнүйө!

                 Шай колдогон шер экен

                 Кечээ күнү береги

                 Кербенчиден кеп угуп

                 Көргөндөрдөн көп угуп

                 Төрт түлүктүү тараага

                 Көрүнгөн жерди караага

                 Атаң кыргыз баласы

                 Ар кайсы жерде чачылып

                 Мына ошондо Кытайдын

                 Тепсесинде калды деп

                 Азыркысын карасаң

                 Ушул эрки калмактын

                 Кептесинде калды деп

                 Аны менен чоң мүшкүл

                 Кара Кытай чынмачыл

                 Эми мүшкүл салды деп

                 Чын Кытайдын элинен

                 Так ошондо жанагы

                 Азыркысын байкасаң

                 Чыга турган эри жок (710)

                 Белгилүү тууган бели жок

                 Как ошондо момундай

                 Чын кытайдын жерине

                 Кайрат кылып момундай

                 Каш кайтараар эри жок

                 Эми кайдан келе калды деп

                 Азыркысын таңданып

                 Сүрүн карап жарланып

                 Бир сүрүнө карасаң

                 Кудай бетин салбай кал

                 Как ошондо жанагы

                 Ысыгына баталбай

                 Суугуна жаталбай

                 Ошо кезде эр Жакып

                 Мына ошондо жанагы

                 Акылына келе албай

                 Не кылаарын биле албай

                 Азыркысын момундай

                 Качайын деп уялып

                 Мына ошондо жанагы

                 Качайын десе жанагы

                 Качыра турган эр эмес

                 Ошо кезде береги

                 Акылына келди эми

                 Мына ошондо эр Жакып

                 Ата кокуй дүнүйө

                 Эсин эми жыйгыча

                 Жанына жакын келди эми

                 Ээрчиткени кырк бала

                 Арыбаңыз ата деп

                 Эми салам бергени

                 Бар бол эми балам деп

                 Жакып эми алыптыр

                 Алик алып калыптыр

                 Саламдаша салыптыр

                 Мына ошондо карасаң

                 Ата деп үнү чыкканда

                 Ата деген бул үндү

                 Биринчи мүнөт укканда

                 Эстен кетти эр Жакып

                 Так ошондо карасаң

                 Эбегейиң эзилип

                 Эт жүрөгү кесилип

                 Жибип кете таштады

                 Мына ошондо эр Жакып

                 Азыркысын карасаң

                 Эт жүрөгү тутанып

                 Күйүп кете таштады

                 Атаңдын көрү дүнүйө

                 Уругуң ким уруң ким

                 Мына ошондо жанагы

                 Белгилеп айтсаң дайның ким

                 Кошо чабар кайниң ким

                 Белгилүү тууган элиң ким

                 Эли-жери шериң ким

                 Так ошондо жанагы

                 Тутунарга тууң ким

                 Мына ошондо жанагы

                 Ай кайлашаар чууң ким

                 Ээрчитип жүргөн эриңди айт

                 Белгилүү тууган белиңди айт

                 Деп ошондо жанагы

                 Аңгемени курады

                 Эми Жакып сурады

                 Ошо кезде бул бала

                 Эми айтпай турабы

                 Айланайын атаке

                 Менин элим сурасаң

                 Так ошондо жанагы

                 Көктөн болот жалыбыз

                 Көөкөрдөй болот каныбыз

                 Эми жайын сурасаң

                  

                 Нурдан болот демибиз

                 Атаңдын көрү дүнүйө

                 Кырдан болот элибиз

                 Ушу кезде момундай

                 Так ошондо жанагы

                 Ушунда болот жерибиз

                 Айланайын атаке

                 Как ошондо жанагы

                 Көк Теңирдин өзүнө

                 Мына ошондо жанагы

                 Карарган кара көзүнө

                 Мына ошондо жанагы

                 Бир жаралып момундай

                 Чабытынан бүттүк деп

                 Атаңдын көрү дүнүйө

                 Ушуреки жараткан

                 Жарышынан бүттүк деп

                 Как ошондо карасаң

                 Он сегиз миң ааламдын

                 Отуз жүз миң ааламдын

                 Алышынан бүттүк деп

                 Как ошондо береги

                 Дем учунан бүттүк деп

                 Ушу кезде карасаң

                 Жер учунан бүттүк деп

                 Атаңдын көрү дүнүйө

                 Желпингенде жанагы

                 Так ошондо береги

                 Алп каракуш ай баатыр

                 Ажыдаардын кайраты

                 Анысынан бүттүк деп

                 Айланайын атаке




                 Элимдин жайын сурадым

                 Жеримдин жайын сурадым

                 Менин элим менен эл болот

                 Жерим менин жер болот

                 Так ошондо береги

                 Белгилүү тууган момундай

                 Атаңдын көрү дүнүйө

                 Белим менин бел болот

                 Демим менин дем болот

                 Айланайын атаке

                 Мына ошондо жанагы

                 Көк Теңирдин өзүнө

                 Туусун алып жүрөбүз

                 Ай кайлаган момундай

                 Чуусун алып жүрөбүз

                 Ошо кезде сурасаң

                 Атаңдын көрү дүнүйө

                 Өлүшүнө жайладык

                 Так ошондо жанагы

                 Көк Теңирдин жарлыгы

                 Эми колго кармадык

                 Деп ошондо калганы

                 Ансайын эми эр Жакып

                 Артак болуп калганы

                 Так ошондо жанагы

                 Ушу кезде береги

                 Аң-таң калып жанагы

                 Жан-жанына караса

                 Жан алгычтай көрүндү

                 Жарлык атып өлүнүп

                  Как ошондо жанагы

                 Атаңдын көрү дүнүйө

                 Күндөн бүткөн чабылды

                 Айдан бүткөн арышы

                 Жерден бүткөн деми бар

                 Так ошондо береги

                 Белгилүү тууган жери бар

                 Аны карап таңданып

                 Аны карап жарданып

                 Бир караса бир киши

                 Бир караса миң киши

                 Так ошондо береги

                 Желпингени жел бол болуп

                 Мына ошондо береги

                 Телегейи тең болуп

                 Турган экен бул бала

                 Аң-таң калып турганча

                 Аттын оозун жыйганча

                 Анда бала баштады

                 Айтаар кептен шашпады

                 Айланайын атаке

                 Заарың өтүп кетти деп

                 Жараткандын өзүнө

                 Муңканганың жетти деп

                 Так ошондо жанагы

                 Түп атаңыз кан өтүп

                 Түгөл журтка дагы өтүп

                 Башка атаңыз кан өтүп

                 Баары журтка даң өтүп

                 Эл эмгегин кылыптыр

                 Туу түбүндө туруптур

                 Акыйкаттык калыстык

                 Мына ошондо жанагы

                 Жер бетине орнотуп

                 Атаңдын көрү дүнүйө

                 Алсыздарды корготуп

                 Так ошондо жанагы

                 Калыстыкты кылыптыр

                 Так ошондо жанагы

                 Даанышмандык бек кылып

                 Атаңдын көрү дүнүйө

                 Акыйкаттын баарысын

                 Ордотуп эми туруптур

                 Ошон үчүн жараткан

                 Так ошондо жанагы

                 Өзүңдү тартып имерди

                 Мына ошондо жанагы

                 Өзгөчө кылып жиберди

                 Атаңыздын алдынан

                 Так ошондо барыңыз

                 Ошо кезде береги

                 Учурашып алыңыз

                 Муңканбасын атаңыз

                 Деп ошондо жанагы

                 Жараткандын айтканы

                 Азыркысын балаңыз

                 Алдыңа келип тартканы

                 Айланайын атаке

                 Көп кайгыра бербе деп

                 Ушу гүлдү береги

                 Айткан сөздү дегде деп

                 Көңүлгө салып эле деп

                 Мына ошондо жанагы

                 Көрүп турган киши жок

                 Билип турган иши жок

                 Мына ошондо жанагы

                 Башка жанга көрүнбөй

                 Алдыңа келдим атаке

                 Азыркысын карасаң

                 Тогуз айы толгонуп

                 Тогуз күнү болгондо

                 Төрөлөмүн төрүңдө

                 Мына ошондо жанагы

                 Ошо кезде береги

                 Айланайын атаке

                 Курмандыкты чалаарсың

                 Аны менен карасаң

                 Ата-бабаң арбагы

                 Атап туруп салаарсың

                 Так ошондо жанагы

                 Айткан сөздү кылаарсың

                 Аны менен жараткан

                 Ыйбаа кылып тураарсың

                 Айланайын атаке

                 Так ошондо жанагы

                 Тогуз айы толгондо

                 Тогуз күнү болгондо

                 Төрөлөмүн төрүңдө

                 Мына ошондо береги

                 Келемин атам эргинде

                 Атаңдын көрү дүнүйө

                 Ушуреки келиндин

                 Ишеничин актаймын

                 Басканы жолду тактаймын

                 Тегиздикти орнотуп

                 Ошо кезде береги

                 Атаңдын көрү дүнүйө

                 Тел куш таптап куш кылып

                 Теңтиген кийип журт кылып

                 Кураалы таптап куш кылып

                 Курама жыйып журт кылып

                 Кете турган күн болот

                 Атаңдын көрү дүнүйө

                 Ушуреки төрүндө

                 Тогуз айы толгондо

                 Тогуз күнү болгондо

                 Эми жете турган күн болот

                 Ой атаке кайгырба

                 Деп ошондо турганда

                 Эми сөзүн кылгында

                 Атаңдын көрү дүнүйө

                 Мына ошондо эр Жакып

                 Кээде эске келе алса

                 Кээде эске келе албай

                 Кээде тилге келе алса

                 Кээде тилге келе албай

                 Аң-таңдадың эр Жакып

                 Ат үстүндө тура албай

                 Там-тандадың эр Жакып

                 Как ошондо жанагы

                 Өлө бойдун боорусу (00074 - 305)

                 Коро кою чыңдалып

                 Так ошондо тыңданып

                 Жакшылап карап туруптур

                 Бала колун сунуптур

                 Эми колун сунганы

                 Көп кайгырбаң ата деп

                 Мына ошондо жанагы

                 Ата кокуй бул бала

                 Эми өзүң турганы

                 Караса көзгө илинбей

                 Кайда экени билинбей

                 Так ошондо жанагы

                 Атаңдын көрү дүнүйө

                 Кайып болуп кетиптир

                 Кетпегенде нетиптир

                 Так ошондо жанагы

                 Атаңдын көрү дүнүйө

                 Аш бышымдай болгондо

                 Как ошондо жанагы

                 Эске келдиң эр Жакып

                 Эсине келип алыптыр

                 Мына ошондо жанагы

                 Атаңдын көрү дүнүйө

                 Эсине келсе ата кокуй курган жан

                 Как ошондо жанагы

                 Эсине келип алганы

                 Эсине келип алганы

                 Эми үйгө салганы

                 Как ошондо жанагы

                 Айлы жакын көтөкө

                 Ошо ак саздын бери четине

                 Эми Жакып барганы

                 Ата кокуй дүнүйө

                 Элди ийип келди эми

                 Эл тегерек момундай

                 Демди жыйып келди эми

                 Элди жыйып жанагы

                 Бир жеринде кара жок

                 Бир жеринде ала жок

                 Ак боз бээни чалдырыптыр

                 Ата баба арбагы

                 Ыраазы болсун эми деп

                 Как ошондо жанагы

                 Колдосун бизди деми деп

                 Атап туруп чалганы

                 Аны менен карасаң

                 Жетим жесир мискинге

                 Ошо кезде сурасаң

                 Таратып эми салганы

                 Бөлүп-бөлүп келиптир

                 Так ошондо нетиптир

                 Азыркысын эр Жакып

                 Атаңдын көрү дүнүйө

                 Эмине болду аян деп

                 Айланайын бай Жакып

                 Болдубу сага аян деп

                 Эки бирдей байбиче

                 Эми сурап калыптыр

                 Атаңдын көрү дүнүйө

                 Айтпа деген мага деп

                 Эми ичке даана деп

                 Как ошондо эр Жакып

                 Азыркысын сыр кылды

                 Мына ошондо сурасаң

                 Сырын сактап эр Жакып

                 Атаңдын көрү дүнүйө

                 Муну мундай кылыптыр

                 Жөн эле чалдын муршуну (513)

                 Ата баба арбагын

                 Эстебей кетип жүрбөйлү

                 Эстеп жүрсөк момундай

                 Как ошондо жанагы

                 Колдорлугуң аныктыр

                 Жакшылыкка арбагы

                 Жолдорлугуң аныктыр

                 Деп ошондо жанагы

                 Эрениң Жакып кеп айтып

                 Мына мындай бек айтып

                 Оңолуп эми калганго

                 Деп ошондо жанагы

                 Эки бирдей байбиче

                 Экөө бирдей кеп кылып

                 Кече күнү момундай

                 Так ошондо сурасаң

                 Ырымы бар ырыстуу

                 Кылгыры бар кылыктуу

                 Эми Жакып турду эле

                 Эми мындай кылды эле

                 Ошо кезде сурасаң

                 Атаңдын көрү дүнүйө

                 Ээ кече күнү түнүндө

                 Ээ Жуманын кадыр түнүндө

                 Ээ Бейшембинин күнүндө

                 Ээ күгүм кире күн бата

                 Оо калып уктап тың жатат

                 Ээ так ошондо эр Жакып

                 Атаңдын көрү дүнүйө

                 Ээ кээде ойу талыкшып

                 Ээ кара бойу балыкшып

                 Атаңдын көрү дүнүйө

                 Аш тамакка карабай

                 Ата кокуй дүнүйө

                 Талыкшып келип аябай

                 Эми Жакып жатып калыптыр

                 Ээ туура жети күн өтүп

                 Так ошондо жанагы

                 Ай караңгы түн өтүп

                 Арасында момундай

                 Так ошондо болуптур

                 Мына ошондо жанагы

                 Байбиченин ордого

                 Жакып келип конуптур

                 Эми байбиченин ордодо

                 Так ошондо жатыптыр

                 Уйкуга Жакып батыптыр

                 Уйкуда жатып эр Жакып

                 Ээ как ошондо караса

                 Атаңдын көрү дүнүйө

                 Оо арта кызык тамаша

                 Ошо кезде түш көрдү

                 Ээ түш көргөндө неткени

                 Ээ мына ошондо жанагы

                 Ээ күндө жолуккан

                 Ошо кезде жанагы

                 Ээ кырк чилтенин ээрчитип

                 Ээ кырк бала жакын жеткени

                 Алдыдагы чоң бала

                 Кадимкидей зор бала

                 Мына ошондо сурасаң

                 Ээ кулан эми ат минген

                 Ээ бар жарагын шат үйгөн

                 Ээ мына ошондо жанагы

                 Жаалданып караган

                 Атаңдын көрү дүнүйө

                 Караган адам оңбогон

                 Эзелиң эки болбогон

                 Ээ өзүн Кудай колдогон

                 Ээ так ошондо сурасаң

                 Атаңдын көрү дүнүйө

                 Ээ жандай таап бастырып

                 Эр Жакыптын өзүнө

                 Ээ эми жете барыптыр

                 Атаңдын көрү дүнүйө

                 Ата деп эми калыптыр

                 Ээ айланайын атаке

                 Деп ошондо кеп айтты

                 Ошо кезде жанагы

                 Ата деген сөзүнө

                 Ээ туралбастан өзүнө

                 Ээ мына ошондо эр Жакып

                 Ээ угуп гана жашы да төгүлдү үү

                 Ээ ошо кезде береги

                 Атаңдын көрү дүнүйө

                 Эми керемети көрүндү үүү

                 Ошо кезде бул бала

                 Ээ так ошондо сурасаң

                 Атаңдын көрү атасы

                 Мына ошондо жанагы

                 Жайлак айгыр коштогон

                 Жал арыстан окшогон

                 Жааланып киргенде

                 Алдына мендей дос болгон

                 Как ошондо сурасаң

                 Атаңдын көрү дүнүйө

                 Ээ тогуз кабат асманга

                 Атасын эми көтөрүп

                 Алып чыгып алыптыр

                 Мына ошондо жанагы

                 Жараткандын тагына

                 Эми алып барыптыр

                 Мына ошондо жанагы

                 Ээ сый урматын билгизди

                 Атасына момундай

                 Алтындан кылган сарпайды

                 Азыр эми кийгизди

                 Ээ чыңалып эрктүү кийгизди (823)

                 Так ошондо жанагы

                 Кан белгисин кылыптыр

                 Атакесин момундай

                 Отургузуп туруптур

                 Так ошондо жанагы

                 Атаң, атаң, ата деп

                 Эми айтып калыптыр

                 Мына ошондо жанагы

                 Айланайын атасы

                 Ошондо бата бере салыптыр

                 Как ошондо береги

                 Ээ айланайын уулум деп

                 Мына ошондо жанагы

                 Бооруна салыптыр

                 Болкулдап ыйлап калыптыр

                 Мына ошондо жанагы

                 Ата деген үнүңдөн

                 Айланайын сүрүңдөн

                 Деп ошондо калганы

                 Азыркысын карасаң

                 Ал аңгыча жанагы

                 Көкө Теңир жараткан

                 Асмандан добуш угулду

                 Добушуң эми угулса

                 Атаңдын көрү дүнүйө

                 Ушул сага бала деп

                 Балаңа жакшы кара деп

                 Калыстык менен орнотуп

                 Как ошондо жанагы

                 Атаңдын көрү дүнүйө

                 Азыркысын карасаң

                 Канаттууга кактырбай

                 Тумшуктууга чокутпай

                 Ээ баары алына келгенче

                 Бул баланы момундай

                 Жакшы сактап алгын деп

                 Атаңдын көрү дүнүйө

                 Мына ошондо жанагы

                 Ырымын кылып калгын деп

                 Азыркысын карасаң

                 Так ошондо туруптур

                 Мына ошондо жанагы

                 Көк Теңирдин добушун

                 Эми Жакып угуптур

                 Ошо кезде береги

                 Ээ  айланайын жараткан

                 Айың менен күнүңдүн

                 Мына ошондо жанагы

                 Отуз жүз миң ааламдын

                 Кубатынан бүттү деп

                 Жараткан көкө Теңирдин

                 Кулачынан бүттү деп

                 Мына ошондо жанагы

                 Ээ ааламда момундай

                 Ээ так ошондо сурасаң

                 Топосу каптап кетсе да

                 Мына ошондо жанагы

                 Адамзат түбүнө

                 Кыяматы жетсе да

                 Ошо кезде береги

                 Мындай адам жаралбайт

                 Ошо кезде баланы

                 Бир өзүңө бердик деп

                 Мына ошондо карасаң

                 Атаңдын көрү дүнүйө

                 Жараткандын добушу

                 Мына ошондо угулду

                 Так ошону уккан соң

                 Эстен танып эр Жакып

                 Азыр эми жыгылды

                 Так ошондо карасаң

                 Атаңдын көрү дүнүйө

                 Мына ошондо эр Жакып

                 Ата кокуй дүнүйө

                 Эсине келип алыптыр

                 Эсине келсе ойгонуп

                 Таң сүрүлүп калыптыр

                 Как ошондо жанагы

                 Атаңдын көрү дүнүйө

                 Азыркысын карасаң

                 Атаңдын көрү дүнүйө

                 Ээ мына ошондо Чыйырды

                 Эр Жакыптын жанагы

                 Жанында басып туруптур

                 Мына ошондо береги

                 Таңдайы кургап такылдап

                 Чекесинен тер чыгып

                 Мына ошондо береги

                 Атаңдын көрү дүнүйө

                 Эми минтип калыптыр

                 Ошо кезде жанагы

                 Байтал бээнин бал кымыз

                 Чайкап чайкап куйдуртуп

                 Мына ошондо Жакыпка

                 Эми Чыйырды энең сундурду

                 Сундурганда нетти деп

                 Айланайын байым деп

                 Сага кандай күн мүшкүл жетти деп

                 Мына ошондо жанагы

                 Таңатканча кыйналып

                 Ар нерсени сүйлөнүп

                 Так ошондо чыктың деп

                 Көрүнгөн эми сөзүңдү

                 Мына ошондо уктум деп

                 Айланайын жарыктык

                 Так ошондо жанагы

                 Манас дедиң кээ бирде

                 Кээ биринде карасаң

                 Алаш деп эми жаттың деп

                 Кээ биринде аралаш

                 Манас деп эми жаттың деп

                 Так ошондо жанагы

                 Нээликтен эми таңдайы

                 Азыркысын каттың деп

                 Ошо кезде береги

                 Талыкшып келип жаттың деп

                 Таң атканча бут серпип (00075- 116)

                 Ошо жерде турдуң деп

                 Мына ошондо береги

                 Таң атканча сүйлөнүп

                 Ар ким менен аралаш

                 Мына ошондо жүрдүң деп

                 Кандай эми кызыкка

                 Эми байым кирдиң деп

                 Ошо кезде Чыйырды

                 Эми айтып калыптыр

                 Азыркысын эр Жакып

                 Ак сый аяк кымызды

                 Эми ичип алыптыр

                 Ичип эми алган соң

                 Азыркысын карасаң

                 Эми кебин салыптыр

                 Айланайын курган жан

                 Ээ мына ошондо жанагы

                 Ээ түндө жатып түш көрдүм

                 Ээ мына ошондо береги

                 Кызыгыраак иш көрдүм

                 Айланайын байбиче

                 Жан жаныңды карачы

                 Жан жаныңда киши жок

                 Атаңдын көрү дүнүйө

                 Биз менен эми кишинин

                 Азыркысын иши жок

                 Бил багайын айынан (155)

                 Мына ошондо зарладым

                 Атаңдын көрү дүнүйө

                 Өөдө болсом бүгүлүп

                 Ылдый болсом момундай

                 Көзүмдүн жашы төгүлүп

                 Мына ошондо жанагы

                 Жараткандын өзүнө

                 Наалыш кылып кеп айтып

                 Мына ошондо жүрдүм деп

                 Азыркысын карасам

                 Кызык эми дүйнөгө

                 Ошо кезде кирдим деп

                 Атаңдын көрү дүнүйө

                 Кечээ күнү жылкыдан

                 Келе жаткан кезимде

                 Мына ошондо эсимде

                 Азыркысын карасаң

                 Атаңдын көрү дүнүйө

                 Алдыма чыга калды эле

                 Сүрү башка көрүндү

                 Эң эле бөлөк момундай

                 Түрү башка көрүндү

                 Мына ошондо карасам

                 Ата ээрчиткени кырк бала

                 Сүрү башка көрүндү

                 Эң эле бөлөк момундай

                 Түрү башка көрүндү

                 Алды жакта бөлүнөт

                 Ак аска тоодой көрүнөт

                 Бир караса бир киши

                 Бир караса миң киши

                 Жан алгычтай сүрү бар

                 Ажыдаардай түрү бар

                 Так ошондо жанагы

                 Ата деп келип алганы

                 Саламын айта салганы

                 Кайдан келген эр десем

                 Уругун эми сурадым

                 Аңгемени курадым

                 Уругу көктөн экен да

                 Так ошондо береги

                 Денеси жерден экен да

                 Мына ошондо баарысы

                 Айтып эми берди деп

                 Мына ошондо береги

                 Жомокчунун өзүнөн

                 Мындай шумдук укпагам

                 Ата кокуй дүнүйө

                 Эстен танып неттим деп

                 Ошо кезде береги

                 Айланайын ата деп

                 Төрөлөмүн момундай

                 Тогуз айдын өзүндө

                 Деп ошентип кетти эле

                 Мына ошондо береги

                 Жана ак боз бээни алгамын

                 Ошон үчүн момундай

                 Курмандыкка чалгамын

                 Андан кийин жанагы

                 Талыкшып келип жатканым

                 Чоңоюп буга батканым

                 Так ошондо жанагы

                 Айланайын байбиче

                 Түндө жатып түш көрдүм

                 Ошол көргөн түшүмдү

                 Мына ошондо бүт көрдүм

                 Ата кокуй жанагы

                 Жол алдымда жолуккан

                 Өңүмдөн эми кабылган

                 Кайыбымдан табылган

                 Ошо кезде зор бала

                 Аркасында ээрчитип

                 Как ошондо кырк бала

                 Алдыман чыга калды эле

                 Айланайын ата деп

                 Саламын айта салды эле

                 Ээ кечэ көргөн өңүмдө

                 Бүгүн көрдүм түшүмдө

                 Ошо кезде аралаш

                 Жүрүп атат тишимде

                 Ата деди момундай

                 Эне боюм балкыды

                 Кызыл бойдун баарысы

                 Асманга чыгып калкыды

                 Ошол кезде бул бала

                 Айтып эми турганы

                 Айланайын атаке

                 Жүрүң эми мингин деп

                 Коштогону момундай

                 Жал арыстан окшогон

                 Жаагында карасам

                 Жайдак айгыр коштогон

                  

                  

                 Ушу кезде атына

                 Мингизип эми алды эле

                 Тогуз кабат көк деген

                 Көк Теңирдин жайгашы

                 Жаткан жериң ал деген

                 Ата кокуй дүнүйө

                 Мына ошондо жанагы

                 Акылында бек танып

                 Так ошондо ал деген

                 Адамзат пендеси

                 Жетмек беле ал жерге

                 Так ошондо жанагы

                 Тилегениң адамдын

                 Так ошондо баруучу

                 Азыркысы момундай

                 Адам айран калуучу

                 Ишенеби түшүмө

                 Мына ошондо береги

                 Эми келдиң ишиме

                 Тогуз кабат асманга

                 Алып чыктың өзүмдү

                 Мына ошондо Теңирдин

                 Тактасынан өзүмдү

                 Отургузуп салганы

                 Азыркысын чыгалуу

                 Бөрүктү эми кийгизип (511)

                 Ата деп мени калганы

                 Сый урматын билгизди

                 Алтын такты мингизди

                 Мына ошондо бооруна

                 Басып эми тургамын

                 Ата кокуй дүнүйө

                 Чоң айланы кылгамын

                 Бир Теңирге мен өзүм

                 Ыраазы болуп алгамын

                 Ошо кезде береги

                 Ээ жараткан бала берсе да

                 Бербесе да момундай

                 Ошо кезде бир боюм

                 Балкып турду момундай

                 Эне боюм асманда

                 Калкып турду момундай

                 Тогуз кабат асмандан

                 Как ошондо атаке

                 Деги ошондо жанагы

                 Төрөлөмүн өзүңө

                 Үйүңө эми келем деп

                 Айтып эми салганы

                 Ал аңгыча Теңирдин

                 Добушу эми угулуп

                 Как ошондо калганы

                 Ээ ушуреки баланы

                 Бардык менен күткүн деп

                 Так ошондо береги

                 Ата кокуй дүнүйө

                 Адамзат пендеси

                 Доор кыямат өтсө да

                 Тоо куланып көчсө да

                 Мындай эми келбейт деп

                 Мына ошондо береги

                 Канча адам тиленсе

                 (00075- 608)

                 Мындайды эми бербейт деп

                 Көк Теңирдин бир өзү

                 Адам болуп кубулуп

                 Жерге түшөт куюлуп

                 Деп ошондо жанагы

                 Асмандан добуш угулду

                 Эсине кебей байыңыз

                 Андан кийин жыгылды

                 Ошо кезде береги

                 Ошо кезде ойгондум

                 Оң жагыма толгондум

                 Айланайын байбиче

                 Мындай түштү жанагы

                 Как ошондо береги

                 Токсон ирет көрсөң да

                 Токсон ирет тилейт (635)

                 Мына ошондо береги

                 Ушуреки береги

                 Тогуз кылым өтсө да

                 Тоо куланып көчсө да

                 Адам мындай көрбөйт го

                 Ата кокуй дүнүйө

                 Тилесең эми адамды

                 Мындай наам бербейт го

                 Айланайын жараткан

                 Бул эмине болду деп

                 Ары-бери толгонуп

                 Мына ошондо оңдонуп

                 Ээ турса өзүм момундай

                 Карап эми жатыпсың

                 Деп ошондо калганы

                 Ата кокуй дүнүйө

                 Аксар башыл алдыр деп

                 Аксар башыл кой айтып

                 Аны мына тоё айтып

                 Азыркысын байбиче

                 Кебин айтып кенеңдеп

                 Мына ошондо жанагы

                 Төө баштаган төтр тогул (718)

                 Садагасын чаптырып

                 Сары улагын тарттырып

                 Мына ошондо береги

                 Бир Кудайга айттырып

                 Ата бабаң арбакка

                 Атап туруп чалдырып

                 Как ошондо береги

                 Ээ айланайын байым деп

                 Бериптир Кудай ишиңди

                 Оңдоптур Кудай түшүңдү

                 Жанаң өңдө жолукса







                 Ошо кезде береги

                 Өңүн элге айтпайлы

                 Ичке муну сактайлы

                 Ата кокуй курган жан

                 Мына ошондо карасаң

                 Ата кокуй дүнүйө

                 Тилегин эми оңунан

                 Бере турган кези го

                 Тилегендин баарысы

                 Келе турган кези го

                 Как ошондо жанагы

                 Ээ каалагандын баарысы

                 Бара турган кези го

                 Ошо кезде береги

                 Калк кайрылып момундай

                 Ала турган кези го

                 Дөөлөт кутсун башыңа

                 Коно турган кези го

                 Тилегениң канча жыл

                 Боло турган кези го

                 Айланайын байым деп

                 Мына ошондо береги

                 Түшүңдү эми айтыңыз

                 Түштү эми жоорутуп

                 Элге кабар айттырып

                 Так ошондо береги

                 Жакшылыкка кылалы

                 Ырым кылып туралы

                 Айланайын байым деп

                 Так ошондо береги

                 Оңдуу болор жайың деп

                 Азыркысын караса

                 Байбичең айтып салыптыр

                 Так ошондо жанагы

                 Өңүнө эми көрүнгөн

                 Ошо кезде береги

                 Үнүң эми угулган

                 Үндү эстеп алыптыр

                 Ата-бабаң арбакка

                  Ырымын кылып койгун деп

                 Ырымына аяба

                 Мал көзүнө караба

                 Деп ошондо жанагы

                 Өңүнө эми жолуккан

                 Үндү угуп алыптыр

                 Албан түрлүү момундай

                 Түрдү угуп алыптыр

                 Аны менен карасаң

                 Бадалбайдын өзүнө

                 Эми киши чаптырды

                 Так ошондо береги

                 Төө баштаган төрт тогуз/тобу (908)

                 Малдан алып келсин деп

                 Кабарын эми айттырды

                 Малдан айдап келиптир

                 Муну менен сурасаң

                 Атаңдын көрү дүнүйө

                 Төө баштагын төтр тогуз

                 Так ошондо сойдуруп

                 Ырымын мындай кылдырып

                 Ошол кезде эл жыйып

                 Жетим менен жесирге

                 Так ошондо бөлдүрүп

                 Мына ошондо бердирип

                 Мына ошондо болгон соң

                 Калк жыйылып толгон соң

                 Элдин баары момундай

                 Бата кылып тойгон соң

                 Азыркысын карасаң

                 Касы этип жан коюп

                 Так ошондо жанагы

                 Чара-чара май коюп

                 Ырымы мындай болгон соң

                 Атоолдудан жанагы

                 Сакалдуулап калдырды

                 Мына ошондо эр Жакып

                 Ак өргөөнүн ичине

                 Азыркысын алдырды

                 Алдырганда неткени

                 Мына ошондо баарысы

                 Улуулашып четти эми

                 Орунун эми корушуп

                 Так ошондо ордунда

                 Баарысы эми болушуп

                 Өөдө бою толукшуп

                 Отурганда кеп айтат

                 Эми Жакып бек айтат

                 Айланайын аталар

                 Аталарда бата бар

                 Батаңарга момундай

                 Өнүп эми өсөт деп

                 Тилегине жетет деп

                 Эзелкилер айткан кеп

                 Ошо кезде береги

                 Батаңарды бергиле

                 Муну менен сурасаң

                 Азыркысын береги

                 Башка чукак болдум деп

                 Баталап эми келгиле

                 Деп ошондо жанагы

                 Казына оозун ачтырды

                 Кара алтынды чачтырды

                 Ар биринин өзүнө

                 Аз болгондо жанагы

                 Алтыдан эми ай туяк

                 Алтынын эми бердирди

                 Муну менен сурасаң

                 Как ошондо эбине

                 Баарын эми келтирди

                 Сарыпбайдан чапанды

                 Так ошондо кийгизди

                 Сый урматын билгизди

                 Жел жетпеген жоргодон

                 Ар бирине мингизди

                 Ээ отуруп аны ош жерден

                 Отуздан ашык киши бар

                 Баарысынын момундай

                 Так ошондо береги

                 Кийген эми киши бар

                 Ошо кезде момундай

                 Ичтен жака салдыргын

                 Мына ошондо кундуздан

                 Багалекке жардыргын

                 Ар бирине береги

                 Чапанынан кийгизип

                 Сый урматын билгизип

                 Булар минтип турган соң

                 Ырымын мындай кылган соң

                 Эми Жакып кеп айтат

                 Айланайын калк

                 Эми сөзүмдү уккун деп айтат уу

                 Оо эзелкилер кеп айткан

                 Ээ эмкилер бек айткан

                 Оо байыркылар кеп айткан

                 Ээ баашалуу журттан бек айткан

                 Ээ эзелкиден сурасаң

                 Аңгеме дүкөн курасаң

                 Ээ түштүн башы казандай

                 Мойнуң ичке кылдай дейт

                 Ээ кайсыл жака жорулса

                 Ошол жака кетүүчү

                 Ээ тилегине жетүүчү

                 Оңдоп жоруп бергиле

                 Ушуреки түшүмдү

                 Чоңдоп жоруп бергиле

                 Ээ мына ошондо береги

                 Ээ эптүү жоруп бергиле

                 Ушунуңду сурасаң

                 Ээ кептүү жоруп бергиле

                 Деп ошондо калганы

                 Эми түшүн айта салганы

                 Ээ мына ошондо сурасаң

                 Эми түндө жатып түш көрдүм

                 Ошо түш көргөндү момундай

                 Ээ мына ошондо мен көрдүм

                 Ошо көргөн түшүмдү

                 Жабыла басып бөлүндүм

                 Жалы аттуу көрүнүп

                 Ошо жерден чыккан кийинди

                 Көктөн түшкөн изиңди

                 Бир караса бир киши

                 Бир караса миң киши

                 Бир караса сураса

                 Касиеттүү кан кейжи

                 Атаңдын көрү дүнүйө

                 Сүрү башка көрүнөт

                 Үлпөтү күндөн жаралган

                 Айдыгын айдай таралган

                 Тирүү башка көрүнөт

                 Ээрчиткени кырк бала

                 Так ошондо сураса

                 Атаңдын көрү дүнүйө

                 Алдыман чага калды эле

                 Саламын айта салды эле

                 Саламын айта салганда

                 Мына ошондо жанагы

                 Аарыбаңыз ата деп

                 Мени айтып калыптыр

                 Муну менен сурасаң

                 Атаңдын көрү дүнүйө

                 Бар бол эми уулум деп

                 Алик алып калгамын

                 Айланайын атаке

                 Заарың гана жетти да Теңирге уу

                 Көп мункана бербеңиз

                 Атакең эми момундай

                 Бир эмес эми кырк бала

                 Уулуң болуп берет деп

                 Артынан эми ээрчичү

                 Так ошондо атаке

                 Тууң болуп берет деп

                 Айланайын атаке

                 Баарысын эми иреттеп

                 Жөндөп жолго салабыз

                 Эл ишин колго алабыз

                 Деп ошондо калганы

                 Жанындагы момундай

                 Коштоп жүргөн аргымак

                 Мингизип мени алганы

                 Ээ тогуз кабат көк деген

                 Оо катмарлары көп деген

                 Эзелкиден укканбыз

                 Угуп атып ошону

                 Бир кумардан чыкканбыз

                 Тогуз кабат асманга

                 Алып чыгып барганың

                 Атаңдын көрү дүнүйө

                 Жанында турган эр Жакып

                 Айран азыр калганы

                 Көк Теңирдин тактыга

                 Мына мени мингизди

                 Сый урматын билгизди

                 Андан кийин сурасаң

                 Жыбалуу өрктүү башыма

                 Кан белгиси ушу деп

                 Мына мени кийгизди

                 Ээ айланайын ата деп

                 Сый урматын көргөзүп

                 Как ошондо калганы

                 Асмандан эми Көк Теңир

                 Эми үнүн салганы

                 Ой Жакып угуп алгын деп

                 Ушуреки баланы

                 Бардык менен күткүн деп

                 Кеңдик менен баарына

                 Эми Жакып түткүн деп

                 Демитпегин баланы

                 Так ошондо береги

                 Бир өөзүңө бир өөзүм

                 Берип аткам бала деп

                 Жакшылап эми кара деп

                 Айтып эми калганы

                 Айран азыр момундай

                 Ошо кезде Жакыбың

                 Эстен танып калганы

                 Эстен танып неткемин

                 Андан кийин ойгонуп

                 Как ошондо кеткемин

                 Айланайын карылар

                 Бул эмине болучу

                 Ээ бул түшүмдү жоручу

                 Деп ошондо калганы

                 Мына ошондо эр Жакып

                 Эстеп азыр момундай

                 Эки көзгө жаш алып

                 Сар санаага мат алып

                 Турган экен эр Жакып

                 Амалы кетип ошондо

                 Курган экен эр Жакып

                 Ал аңгыча караса

                 Атаңдын көрү дүнүйө

                 Арта кызык тамаша

                 Ошо кезде жанагы

                 Каарылардан кеп чыкпай

                 Мына ошондо дем чыкпай

                 Баарысы эми жанагы

                 Жерди тиктеп калыптыр

                 Акылмандын баарысы

                 Ойлонушуп алыптыр

                 Эчен түрлүү момундай

                 Ой жорушуп алыптыр

                 Эчен ирет момундай

                 Толгонушуп калыптыр

                 Мына ошондо сурасаң

                 Атаңдын көрү дүнүйө

                 Комдонушуп алыптыр

                 Ээ мына ошондо сурасаң

                 Атаңдын көрү дүнүйө

                 Ээ эчен ирет момундай

                 Боз болушуп алыптыр

                 Ошолордун баарысы

                 Козголушуп калыптыр

                 Жоруй алат киши жок

                 Мына ошондо баарысы

                 Эчендеген сарпайы

                 Кийип эми турушту

                 Ырымын мындай кылышты

                 Алган менен жанагы

                 Кеп табалбай жалдырап

                 Ата кокуй дүнүйө

                 Отурушат жалдырап

                 Тогуз кабат асманда

                 Көк Теңирдин жайы деп

                 Аны менен сурасаң

                 Кандай болот баары деп

                 Ата кокуй дүнүйө

                 Байланышкан киши деп

                 Мына ошондо береги

                 Эр Жакыптын ашыкча

                 Болгон экен иши деп

                 Атаңдын көрү дүнүйө

                 Андан бөлөк сөзү жок

                 Как ошондо сурасаң

                 Атаңдын көрү баарысы

                 Жерди тиктеп калганы

                 Ошо кезде оюна

                 Ар нерсени алганы

                 Ээ булар минтип турганда

                 Амалы кетип курганы

                 Ошо кезде береги

                 Мына ошондо сурасаң

                 Атаңдын көрү дүнүйө

                 Ошо кезде эшиктен

                 Ак күлөлүү дубана

                 Ак деп угуп калыптыр

                 Муну менен сурасаң

                 Ээ Теңирдин буйругун

                 Мына ошондо береги

                 Аткарганы келдим деп

                 Оо Теңирдин актыгын

                 Жайып жүрүп момундай

                 Мен силерди көрдүм деп

                 Азыркысын эшиктен

                 Ак угуп эми калыптыр

                 Ак деп айтып эшиктен

                 Аттап өткөн кези экен

                 Так ошондо береги

                 Мына ошондо жанагы

                 Далысынан Жакыптын

                 Таптап өткөн кези экен

                 Ошо кезде сурасаң

                 Эми кыдыр өзү экен

                 Как ошондо жанагы

                 Дубанага айланып

                 Кейпин кийип алыптыр

                 Ошо кезде чоң кыдыр

                 Эшиктен кирип калыптыр

                 Ата кокуй дүнүйө

                 Саламын айта салганы

                 Баарысын алып калганы

                 Аттап-буттап төр жакка

                 Эми чыгып барганы

                 Эми чыгып кеп айтат

                 Адамдардын акылы

                 Жетээр эмес деп айтат

                 Канчадан бери камалып

                 Кой жүнүдө сабалып

                 Албаш бышым өткөнчө

                 Жоруй албай турасың

                 Как ошондо береги

                 Ээ баарын жүздү бурасың

                 Так ошондо береги

                 Ээ айланайын кишилер

                 Эми кандай ишиңер

                 Пенделерим уккула

                 Азыркысын баарыңар

                 Көкүрөккө туткула

                 Ушунуң эми момундай

                 Эшикке чыгып жайбагын

                 Так ошондо береги

                 Ушул болот байрагың

                 Көкүрөккө сактагын

                 Так ошондо береги

                 Бөлөк жанга айтпагын

                 Ичиңе эми сактагын

                 Деп ошондо калганы

                 Ак деп колун көтөрүп

                 Көктү карап жөтөлүп

                 Мына ошондо береги

                 Менден эмес ушуну

                 Көк Теңирдин өзүнөн

                 Өзү мага сөз салса

                 Эми айтып берейин

                 Көкүрөккө эс салса

                 Көрүп айтып көрөйүн

                 Ээ айланайын жараткан

                 Как ошондо жанагы

                 Мына ошондо береги

                 Оңдоптур Кудай ишиңди

                 Бериптир Кудай түшүңдү

                 Ээ ушуреки береги

                 Жер бетинен жанагы

                 Канча адам өтсө да

                 Канча адам момундай

                 Бизден кийин уланып

                 Как ошондо жетсе да

                 Мындай түштү бербейт деп

                 Так ошондо береги

                 Тилегени момундай

                 Түшүп эми келбеттеп

                 Айтып эми калыптыр

                 Ак оюна эми алыптыр

                 Ушуреки момундай

                 Айланайын эр Жакып

                 Эми айтып берейин

                 Жанагы турган момундай

                 Ушуреки сурасаң

                 Эстен келген эмеспи

                 Эстен келсе момундай

                 Көктөн келген эмеспи

                 Жараткандын өзүнөн

                 Эми берген эмеспи

                 Как ошондо береги

                 Ошо кезде сурасаң

                 Маңдан келген эмеспи

                 Абалкысын сурасаң

                 Жандан келген эмеспи

                 Тээтиги сурасаң

                 Кандан келген эмеспи

                 Мына ошондо береги

                 Тогуз кабат асмандан

                 Көктөн келген эмеспи

                 Желпингениң жер эне

                 Жерден келген эмеспи

                 Мына ошондо жел кайып

                 Демден келген эмеспи

                 Жаары жериң алаш деп

                 Айтылаары Манас деп

                 Так ошондо жанагы

                 Ошол балаң эмеспи

                 Ээ азыркысын кырк бала

                 Ээрчиткени кырк чилте

                 Ошо кезде береги

                 Артынан келет кырк бала

                 Мына ошондо жанагы

                 Чоро болот аталып

                 Так ошондо береги

                 Алышамын дегенин

                 Өпкө жарып баш алып

                 Өткүр тууган эр болот

                 Телегейи тең болот

                 Көк Теңирдин өзүнөн

                 Как ошондо береги

                 Ээ буйругу болуп момундай

                 Бир өзүңдө туулат

                 Мына ошондо жанагы

                 Алышканын чуулап

                 Кудай бетин салбай кал

                 Мына ошондо жанагы

                 Баарысынан баарысын

                 Курап чыгат бул бала

                 Так ошондо береги

                 Акыйкатты момундай

                 Улап чыгат бул бала

                 Калыстыкты сурасаң

                 Курап чыгат бул бала

                 Ээ эми жайын сурасаң

                 Атаңдын көрү дүнүйө

                 Эми акыл угуп ал

                 Тогуз кабат асманга

                 Сени алып барганы

                 Көк Теңирди тактыга

                 Отургузуп салганы

                 Жалыбөркттү кийгизип

                 Сый-урматын билгизип

                 Так ошондо турганы

                 Атаңдын көрү дүнүйө

                 Көк Теңирдин өзүнө

                 Мына ошондо илиндиң

                 Эми Жакып көзүнө

                 Атаңдын көрү дүнүйө

                 Көк Теңирдин буйругун

                 Аткарганы келгени

                 Сага эми жанагы

                 Жер ааламда кандыкты

                 Сага Жакып бергени

                 Атаңдын көрү дүнүйө

                 Ушуреки бул бала

                 Мына ошондо жанагы

                 Эрен болот эр болот

                 Телегейи тең болот

                 Жараткандын өзүнө

                 Атың жакшы угулат

                 Мына ошондо береги

                 Атаңдын көрү дүнүйө

                 Отуз жүз миң ааламды

                 Басар бала болот деп

                 Адамдын өзүнөн

                 Арбагың эми ашыкча

                 Ашар бала болот деп

                 Атаңдын көрү дүнүйө

                 Ээ мына ошондо береги

                 Таныбаса баланы

                 Ошо кезде адамдар

                 Туураланып кырылып

                 Жер бетинен кетет деп

                 Танып калса баланы

                 Мына ошондо береги

                 Адамзат пендеси

                 Гүлдөп эми өсөт деп

                 Ушуреки бул бала

                 Мына ошондо адамга

                 Аз жаштык берген көчөт деп

                 Ошо кезде сурасаң

                 Атаңдын көрү дүнүйө

                 Турган жери момундай

                 Күлпөтү күндөн жаралып

                 Айдыгың айдан таралып

                 Как ошондо береги

                 Адамзат пендени

                 Мына ошондо береги

                 Түз жолуна салат деп

                 Ата кокуй дүнүйө

                 Атагың эми жаят деп

                 Ошо кезде береги

                 Бул дүнүйө бирөөгү

                 Эки дүйнө баарына

                 Кызматын кылып турат деп

                 Мына ошондо береги

                 Атаңдын көрү дүнүйө

                 Таанысаң эми баланы

                 Ак кызматын кылат деп

                 Аны менен сурасаң

                 Ошо кезде кеп айтат

                 Албан түрлүү бек айтат

                 Айтып эми калыптыр

                 Азыр эми эр Жакып

                 Айран болуп калыптыр

                 Так ошондо сураса

                 Атаңдын көрү дүнүйө

                 Тогуз кабат асманга

                 Алып эми барганы

                 Же ушу кезде береги

                 Кайыбынын баарысы

                 Колдой турган бала деп

                 Ошо кезде кыйшайса

                 Оңдой турган бала деп

                 Тогуз уулду болосуң

                 Мына ошондо береги

                 Ошо кезде бир өзү

                 Азыркысын кыз болот

                 Кыз болгондо неткени

                 Как ошондо береги

                 Сегизиң эми уул болот

                 Ошо кезде береги

                 Аркасынан сегиз уул

                 Бир кыз ээрчип келет деп

                 Мына ошондо береги

                 Уулу эми байбичең

                 Ошонуң эми тууйт деп

                 Мына ошондо бир кызды

                 Кыздан эми эр тууат

                 Ата кокуй дүнүйө

                 Кыйын тууган шер туулат

                 Уулдан эми эр туулат

                 Мына ошондо береги

                 Эрешен тарткан шер туулат

                 Так ошондо сурасаң

                 Экинчи эми катының

                 Ошо кезде сурасаң

                 Ээ жети уул тууйт деп

                 Киндигин кесип бууйт деп

                 Мына ошондо береги

                 Уулу баалың жанагы

                 Көктүк эми болот деп

                 Калганынын баарысы

                 Жерлик эми болот деп

                 Ошо кезде жанагы

                 Айтып эми калыптыр

                 Көк менен жердин момундай

                 Айырмасын сурасаң

                 Асман менен жердей деп

                 Сени менен мендей деп

                 Мына ошондо береги

                 Букара кара элдей деп

                 Ата кокуй дүнүйө

                 Азыркысын карасаң

                 Букара кара элдей деп

                 Аны менен кандай деп

                 Албан түрлүү жандай деп

                 Айтып эми калганы

                 Аны менен сурасаң

                 Азыркысын баталап

                 Эми жоруп салганы

                 Ошо кезде береги

                 Мына ошондо карасаң

                 Батасын кылып туруптур

                 Эрен болсун, эр болсун

                 Телегейи тең болсун

                 Шай колдогон шер болсун

                 Мына ошондо береги

                 Ушуреки кыргызда

                 Так ошондо туулса

                 Жалпы эми адамга

                 Жарыгың эми тийсин деп

                 Ошо кезде жер шаарын

                 Бүтүн бала билсин деп

                 Азыркысын карасаң

                 Ээ батаны кылып салыптыр

                 Мына ошондо береги

                 Айран азыр калыптыр

                 Ошо кезде эр Жакып

                 Алтындан кылган дийилде

                 Как ошондо чапанды

                 Мына ошондо дубана

                 Дубананын өзүнө

                 Жооруп эми бердиң деп

                 Кийгизип эми турганы

                 Эми мындай кылганы

                 Ошо кезде жанагы

                 Ырымын эми алдым деп

                 Ошо кезде чоң алтын

                 Аз болгондо береги

                 Тогуз жамбы момундай

                 Алып эми барыптыр

                 Ошо кезде береги

                 Алдым дагы бердим деп

                 Муну айтып салыптыр

                 Аны менен карасаң

                 Көздөн кайым болуптур

                 Кең ордонун ичинде

                 Баарысы көрүп таңданды

                 Баарысы көрүп жар калды

                 Жарданбаса неткени

                 Как ошондо береги

                 Айран болуп кетти эми

                 Азыркысын баарысын

                 Айран болуп таңданып

                 Турган экен жарданып

                 Ал аңгыча караса

                 Кудай бетин салбай кал

                 Арта кылып тамаша

                 Баарысы бата кылыптыр

                 Айланайын жараткан

                 Оңдоп эми берсин деп

                 Оңдоп берсе кыргызга

                  

                 Чоңдоп эми берсин деп

                 Тилегендин баарысы

                 Бул бала менен келсин деп

                 Жакшылык эми консун деп

                 Жалпы эми момундай

                 Адамзатка болсун деп

                 Баарысы бата кылыптыр

                 Ошо кезде береги

                 Жооруй албай таңданып

                 Мына ошондо береги

                 Жооруганга жарданып

                 Эми баарысы жолго салганы

                 Ошо кезде баарысы

                 Эми жүрүп калганы

                 Мына ошондо сурасаң

                 Атаңдын көрү дүнүйө

                 Ээ ошо кезде эр Жакып

                 Мына ошондо сурасаң

                 Ээ жана адамдан кайтпа деп

                 Ичиңе баарын сакта деп

                 Дубанаң айткан кеби деп

                 Мына ошондо калайык

                 Баарына болсун эби деп

                 Ата кокуй дүнүйө

                 Ошо кезде жанагы

                 Атаңдын көрү эр Жакып

                 Баарысынын өзүн-өзүнө

                 Бала сөзүн алыптыр

                 Келген эми жерине

                 Баарысы гана тарап калыптыр уу

                 Оо андан бери карата

                 Эчендеген күн өттү

                 Эчендеген түн өттү

                 Мына ошондо жанагы

                 Байбиченин баласы

                 Боюна эми бүтүптүр

                 Тар курсагы чоюлуп

                 Эки көзү коюлуп

                 Мына ошондо жанагы

                 Кыймылга бала кириптир

                 Ошо кезде сураса

                 Ээ мунусу мындай болуптур

                 Так ошондо береги

                 Аны андай коюп тур

                 Ошореки Кытайдын

                 Кабарынан угуптур

                 Мына ошондо чын Кытай

                 Анын дайын сурасаң

                 Кечээ күнү жанагы

                 Эчендеген зыйкырчы

                 Эчендеген балчылар

                 Эчендеген дарчылар

                 Эчендеген сынчылар

                 Эчендеген ырчылар

                 Баарысы билип алыптыр

                 Мына ошондо жанагы

                 Тарап кеткен буруттан

                 Бурут деген бу журттун

                 Эрен келет, эр келет

                 Белгилүү тууган шер келет

                 Как ошондо жанагы

                 Манас деген бир бала

                 Туулат экен деп угуп

                 Ата кокуй дүнүйө

                 Ошо кезде сынчылар

                 Сынынан билип алыптыр

                 Аны менен сурасаң

                 Айран азыр калыптыр

                 Мына ошондо буруттан

                 Кудай бетин салбай кал

                 Алда арышканын куруткан

                 Эрен туулат, эр туулат

                 Белгилүү тууган шер туулат

                 Как ошондо жанагы

                 Ээ ушуреки Бейжинге

                 Атаңдын көрү дүнүйө

                 Көлөкөсүн тийгизет

                 Эми кандыгын келип билгизет уу

                 Өткөндөн аңга түштү деп

                 Кеткенден алат кекти деп

                 Так ошондо бул бала

                 Мына ошондо эр болот

                 Ата кокуй дүнүйө

                 Кара көк жал, шер болот

                 Жалданып киргенде

                 Алдынан гана пенде да тоспойт деп уу

                 Жалды арыстан окшойт деп

                 Атаңдын көрү дүнүйө

                 Эчендеген азамат

                 Аркасынан коштойт деп

                 Ошо кезди Бейжиндин

                 Чоң мүшкүлдү салыптыр

                 Кабарын угуп алыптыр

                 Ошо кезде жанагы

                 Аты Манас болот деп

                 Алышканын соёт деп

                 Атаңдын көрү дүнүйө

                 Өз атын өзү чакырып

                 Ураан кылып чыгат деп

                 Ак калпак Кыргыз алашты

                 Тууган кылып чыгат деп

                 Мына ошондо береги

                 Бардык менен батырып

                 Атаңдын көрү дүнүйө

                 Алышканын качырып

                 Батыра чаап, баш алган

                 Өпкө жарып, өт алган

                 Кара сууга кан куйган

                 Атаңдын көрү дүнүйө

                 Суу ич десең, уу ичкен

                 Мына ошондо береги

                 Кан ордуна жин төккөн

                 Ата кокуй дүнүйө

                 Бөрк ал десе баш алган

                 Өткүр бала болот деп

                 Алышкандын түбүнө

                 Эткир бала болот деп

                 Ошо кезде Бейжинди

                 Кечээ эсебин алдың өзүнөн

                 Барып эми момундай

                 Аяр алык айтыптыр

                 Атаңдын көрү дүнүйө

                 Ошореки аярлар аялардын айынан

                 Эми Кыргыз гана мүшкүл тартыптыр уу

                 Кыргызга мүшкүл салыптыр

                 Туутпай эми алам деп

                 Так ошондо жанагы

                 Боз катындын баарысын

                 Болбой ичин жарам деп

                 Боздоткон экен Кыргызды

                 Жаткан жерден ошондо

                 Эми козготкон экен Кыргызды уу

                 Так ошондо Кыргызга

                 Кыямат мүшкүл, чоң мүшкүл

                 Ошо атаң Манас кабылан

                 Туулалек кезинде

                 Так ошондо билинген

                 Эл көзүнө илинген

                 Кечээ күнү сурасаң

                 Атаңдын көрү дүнүйө

                 Чоң мүшкүлдү салганда

                 Эчен ирет Кытайдын

                 Алдына эми барыптыр

                 Көп жалынып көп Кыргыз

                 Ошол өлгөнүнөн калганы

                 Минтип эле аман калыртыр уу

                 Самарканда чоң эшен

                 Чоң эшендин баласы

                 Ошо тогузга келген даанасы

                 Аты Жар Манас деген баланы

                 Мына ошондо Бейжиндик

                 Сынчыларга сынатып

                 Кармап алган кези экен

                 Атаңдын көрү дүнүйө

                 Туулган ушу Манасың

                 Туура кармап алдык деп

                 Мына ошондо кыргызга

                 Чоң мүшкүлдү салдык деп

                 Атаңдын көрү дүнүйө

                 Ошо кезде береги

                 Кытайдын жаны басылган

                 Ошондо Кыргыздын күнү ачылган уу

                 Эми жайын сураса

                 Атаңдын көрү дүнүйө

                 Аңгемени кураса

                 Кечээ ай артынан күн өтүп

                 Түн караңгы түн өтүп

                 Ошо кезде береги

                 Байбиченин боюна

                 Талгак кирип алыптыр

                 Талгак кирип калганы

                 Атаңдын көрү дүнүйө

                 Ак тасманы жайнатып

                 Багылаң козу, ширин баш

                 Бор кайнатып таштатып

                 Кызык оюн баштатып

                 Оюн кылса карабайт

                 Башка тамак жарабайт

                 Атаңдын көрү дүнүйө

                 Жесем деп жолборс жүрөгүн

                 Андан бөлөк самабай

                 Жетпей жолборс жүрөгү

                 Жинди болуп байбиче

                 Жеригинен жүдөдү

                 Өөдө болсо бүгүлүп

                 Атаңдын көрү дүнүйө

                 Эки кара сан ооруп

                 Бүткөн бойдун баары ооруп

                 Кыймылдаса жанагы

                 Тар курсагы чоюлуп

                 Атаңдын көрү дүнүйө

                 Белдин баары чоюлуп

                 Ата кокуй нетем деп

                 Жаным чыгып кетем деп

                 Чына жалым жетем деп

                 Эмин кандай күн көрөм?

                 Деп ошондо сабылып

                 Мына ошондо жанагы

                 Бар-бардигер Кудайга

                 Ошо кезде жалынып

                 Эми байбиче түшүп убайга

                 Ошо кезде туруптур

                 Амалы кетип куруптур

                 Мына ошондо жанагы

                 Айылдагы жандарга

                 Тың чыккан ушул балдарга

                 Атаңдын көрү дүнүйө

                 Көзгө атар ушул мергенге

                 Эчен деген келгенге

                 Мына ошондо эр Жакып

                 Эми жолборс атып келсеңер

                 Каалаганың берем деп

                 Дегениңе көнөм деп

                 Мына ошондо сурасаң

                 Атаңдын көрү дүнүйө

                 Азыр түзүн түздөтүп

                 Мына ошондо жолборсту

                 Эми Жакып издетип

                 Издеткен экен момундай

                 Эчен жерди кыдыртып

                 Эчен жерди сыдыртып

                 Баскан экен момундай

                 Эчен деген дабанды

                 Ашкан экен момундай

                 Эми ашып жүргөн кезинде

                 Ошо кезде кыдыртып

                 Басып жүргөн кезинде

                 Как ошондо сураса

                 Атаңдын көрү дүнүйө

                 Мына ошондо жанагы

                 Жолборс гана жолдон да табылбай уу

                 Акыл гана кетип да калды алдырап

                 Амал кетип жалдырап

                 Айласы гана жаман да түңүлгөн

                 Мына ошондо дүнүйө

                 Ошо кезде жанагы

                 Жети мерген барыптыр

                 Жетөөң эми жабылып

                 Алтын Көлдүн жээгинен

                 Аярлуу тоонун белинен

                 Ошо кезде сурасаң

                 Ошореки чоң ашуу

                 Чоң ашуунун өзүнөн

                 Жалгыз өтмө чубама

                 Как ошондо жанагы

                 Текеликтин белинен

                 Как ошондо сураса

                 Текелүү кара белдеген

                 Ошо кезде береги

                 Кайберен басып эрдеген

                 Ошо текелүүнү белинен

                 Мына ошондо жанагы

                 Шерди атып алыптыр

                 Шерди атып момундай

                 Алып келип калыптыр

                 Шердин этин байбиче

                 Талап-булап жегени

                 Атаңдын көрү дүнүйө

                 Эми талгагы канды дегени

                 Анысына караса

                 Эрен тууган бай Жакып

                 Жети жорго мингизди

                 Мына ошондо береги

                 Ошо кезде эр Жакып

                 Сый урматын билгизди

                 Мына ошондо береги

                 Дилде чапан кийгизди

                 Тай туяктан жамбыдан

                 Жетеле жетип эриптир

                 Минтип сыйлап келиптир

                 Ошо кезде сураса

                 Атаңдын көрү байбиче

                 Шердин этин жегенде

                 Мына ошондо сураса

                 Жети күнү болуптур

                 Жети күнгө толуптур

                 Жети күнү болгондо

                 Атаңдын көрү дүнүйө

                 Мына ошондо жанагы

                 Баягы ак күлөлүү дубана

                 Өзү кызыр эмеспи

                 Байбиченин ордого

                 Келген экен коргоого

                 Эми келип кеп айтат

                 Ой байбиче деп айтат

                 Көк Теңирдин буйругу

                 Мына ошону береги

                 Ошо кезде асманга

                 Атаңдын көрү дүнүйө

                 Мына ошондо ылдам бат

                 Эми түшүп келдим деп

                 Көк Теңирдин буйругу

                 Ошо кезде аткарып

                 Мына ошондо келдим деп

                 Атаңдын көрү дүнүйө

                 Шердин этин жедиң деп

                 Мына ошондо сурасаң

                 Атаңдын көрү дүнүйө

                 Анысы жерден болду деп

                 Аныгың элден болду деп

                 Эми Көктөн алгың деп

                 Аны менен талгагың

                 Такыр жоюп салгың деп

                 Ошо кезде береги

                 Шер этинен токсондун

                 Өзүн атып келсе да

                 Андан эми канча артык

                 Будайыкты жанагы

                 Алп каракуш өтүнөн

                 Андан эми канча артык

                 Атаңдын көрү дүнүйө

                 Жетүү башты ажыдаар

                 Ажыдаардын өзүөн

                 Как ошондо береги

                 Токсон тогуз артыкча

                 Мына ошондо жаралган

                 Жараткандын бир өзү

                 Так ошондо сурасаң

                 Атаңдын көрү дүнүйө

                 Мына ошондо береги

                 Туяш пилдин өзүнө

                 Токсонунун жүрөгү

                 Так ошондо алса да

                 Атаңдын көрү дүнүйө

                 Ажыдаар, жолборсту

                 Мына ошондо береги

                 Тогуз чызым баарысын

                 Кырып эми салса да

                 Алдыңа келип берсе да

                 Андан эми канча артык

                 Атаңдын көрү дүнүйө

                 Баарынан эми артыкча

                 Көк Теңирдин бир өзү

                 Жасап эми берди деп

                 Ак күлөлүү дубана

                 Өзү кызыр өзүңө

                 Эми алып келди деп

                 Мына ошондо белгилеп

                 Баса айтып ырымдап

                 Азыркысын карасаң

                 Атаңдын көрү дүнүйө

                 Кумбу десең ушуну

                 Эттей болуп дамданат

                 Этпи десең ушуну

                 Как ошондо береги

                 Мына ошондо башкача

                 Даамы айран болуучу

                 Бир башкача момундай

                 Как ошондо толуучу

                 Атаңдын көрү дүнүйө

                 Канбы десе жанагы

                 Бал шириндин өзүндөй

                 Бал ширин десе жанагы

                 Как ошондо береги

                 Тилге келбес даамы бар

                 Атаңдын көрү дүнүйө

                 Бозоруп турган алы бар

                 Атаңдын көрү дүнүйө

                 Байбиче муну кабылан

                 Деп ошондо жанагы

                 Байбичеге бергени

                 Байбиче эми жегени

                 Ошо кезде жанагы

                 Жеген эмес эгери

                 Тогуз күнү жатыптыр

                 Уйкугу башы катыптыр

                 Атаңдын көрү дүнүйө

                 Он эки күнү болгондо

                 Араң эми байбиче

                 Ойгонгон экен уйкудан

                 Ошо кезде жанагы

                 Мына ошондо байбиче

                 Тилге кирип алыптыр

                 Тил күргөлүү момундай

                 Дилге кирип алыптыр

                 Ошо кезде байбиче

                 Талгагы эми каныптыр

                 Талгагы канып туруптур

                 Мына ошондо жанагы

                 Ай артынан күн өтүп

                 Түн караңгы түн өтүп

                 Мына ошондо жанагы

                 Атаңдын көрү дүнүйө

                 Өөдө болсо бүгүлүп

                 Ата кокуй байбиче

                 Мына ошондо жанагы

                 Алып жашы төгүлүп

                 Атаңдын көрү дүнүйө

                 Боюндагы балага

                 Ыраазы болуп момундай

                 Мына ошондо жанагы

                 Карабай эми санаган

                 Ата-баба арбакка

                 Басып-туруп турганда

                 Так ошондо сабылып

                 Колдой көр деп жалынып

                 Жараткандын өзүнө

                 Мына ошондо береги

                 Агылып жашы төгүлүп

                 Ошо кезде жанагы

                 Атаңдын көрү дүнүйө

                 Тогуз айга толуптур

                 Тогуз күнү болуптур

                 Толгоо кирип калыптыр

                 Курсагына байбиче

                 Оңдоо кирип калыптыр

                 Ошо кезде жанагы

                 Кара Кытай чынмачын

                 Мына ошондо жанагы

                 Туюнуп калса бекер деп (00079- 08)

                 Атаңдын көрү дүнүйө

                 Туюп калса кокустан

                 Түбүнө эми жетээр деп

                 Ошо кезде жанагы

                 Атаңдын көрү дүнүйө

                 Кыргырынын баарына

                 Күнчилик жердин өзүнө

                 Тогуз кабат туш тушка

                 Катарлатып байбиче

                 Билип эми ккалганда

                 Мына ошондо нетет деп

                 Ата кокуй түгөнгөн

                 Эми түккө жетет деп

                 Айылдагы балдарга

                 Ишеничтүү жандарда

                 Как ошондо катарлап

                 Каргоолунан койдурду

                 Карылуу мынча болдурду

                 Атаңдын көрү дүнүйө

                 Алыстан эми Кытайлык

                 Көрүнүп калса кокустан

                 Чаап айтып келгиле

                 Мына ошондо жанагы

                 Көчө конуп кетпесе

                 Так ошондо аларды

                 Атаңдын көрү дүнүйө

                 Түбүнө түгөл жетпесин

                 Түгөл кырып кетпесин

                 Колдон тартып албасын

                 Козголоңду салбасын

                 Деп ошондо жанагы

                 Ата аралы мындай койдурду

                 Мунусун мындай болдурду

                 Ошо кезде береги

                 Толгоо кирип калыптыр

                 Таң агарып атканда

                 Тараза жылдыз батканда

                 Сурпа жылдыз суюлуп

                 Жерге жарык чачканда

                 Байбиченин жанагы

                 Ооруган жери басылбай

                 Жумган көзү ачылбай

                 Козголгон сайын ыйынып

                 Мына ошондо жанагы

                 Туралбай тура жыгылып

                 Атаңдын көрү дүнүйө

                 Долоно түбүн карманып

                 Жаратканга жалбарып

                 Табылгы түбүн карманып

                 Чын Кудайга жалбарып

                 Атаңдын көрү дүнүйө

                 Ошо кезде береги

                 Өөдө болсо бүгүлүп

                 Мына ошондо жанагы

                 Шилбинин түбүн карманып

                 Ошо кезде береги

                 Ата-бабаң арбакка

                 Так ошондо жанагы

                 Айланайын жараткан

                 Деп ошондо бүгүлүп

                 Бүгүлүп жашы төгүлүп

                 Аман-эсен төрөсөм

                 Так ошондо болду деп

                 Мына ошондо береги

                 Басаң айтып белгилеп

                 Ал ансайын эр Жакып

                 Асар башыл кой айтып

                 Ай туякка бээ айтып

                 Атаңдын көрү дүнүйө

                 Мына ошондо береги

                 (00079- 200)

                 Төө баштаган төрт тогуз

                 Ошондо ырымын айтып турду эми уу

                 Ырымын мындай кылды эле

                 Ээ ошо кезде байбиче

                 Ал ансайын бүгүлүп

                 Мына ошондо жанагы

                 Бала катуу чиресе

                 Белдемчин бүгүшү

                 Беш жеринен үзүлүп

                 Байбиче келди сүзүлүп

                 Ээ умай эне улукман

                 Колдой көр деп улуктан

                 Ээ так ошондо сабылып

                 Жараткандын өзүнө

                 Оо жайдай басып багылып

                 Атаңдын көрү дүнүйө

                 Ээ бөгүп жашы төгүлүп

                 Мына ошондо көрүнүп

                 Атаңдын көрү дүнүйө

                 Ал ансайын байбиче

                 Ээ так ошондо жанагы

                 Атаңдын көрү чоң ордо

                 Чоң ордонун ичинде

                 Нелер бар, да нелер жок

                 Кара-Суунун үстүндө

                 Нелер бар да, нелер жок

                 Ээ бөгүп жашы төгүлөт

                 Мына ошондо байбиче

                 Көздүн жашы көл болуп

                 Атаңдын көрү дүнүйө

                 Ээ көл дарыя сел болуп

                 Атаңдын көрү курган жан

                 Ээ ата-баба да арбагы уу

                 Ушу катының эми төрөтүп

                 Бир ажалы дечи эле

                 Ажалым жетип кетпесин

                 Ушу курган жаным өтпөсүн

                 Чымындай жаны чыркырап

                 Кайран энең буркурап

                 Ошо кезде жанагы

                 Жыйырма-төрт катын жабылып

                 Как ошондо келиптир

                 Кол аягын алышып

                 Эми жардам бериптир

                 Ээ так ошондо жанагы

                 Эки күнгө толгондо

                 Эси кетип байбиче

                 Үчүнчү күнү болгондо

                 Үшү кетти байбиче

                 Төртүнчү күнү болгондо

                 Төрдөн кетти байбиче

                 Атаңдын көрү дүнүйө

                 Көргө жакын жетиптир

                 Көрөөр күнү бүл болуп

                 Умай эне, улукман

                 Уялбай ичин оңдотуп

                 Кайра-кайра комдотуп

                 Атаңдын көрү дүнүйө

                 Ат бериштен ат арбак

                 Деп ошондо жабылып

                 Энелердин арбагы

                 Ээ колдой көрө деп сабылып

                 Ошо кезде береги

                 Жан арбактын баарысы

                 Так ошондо чакырып

                 Уулу тата бурукка

                 Эми колдой көргүн деп

                 Ээ бешиничи күнү болгондо

                 Ошо кезде береги

                 Ээ жел кайыптын баарысын

                 Козгоп турган кези экен

                 Ээ кайран энең Чыйырды

                 Боздоп турган кези экен

                 Алты күнү болгондо

                 Бул ааламдын баарысын

                 Оо мына ошондо жанагы

                 Байлап турган кези экен

                 Кайран энең Чыйырды

                 Так ошондо береги

                 Ээ үнүн баспай ботодой

                 Сайрап турган кези экен

                 Ээ жети күнү болгондо

                 Ээ жер Эне, жел кайып

                 Жел кайыптын баарысы

                 Жетип турган кези экен

                 Атаңдын көрү дүнүйө

                 Сегиз күнү болгондо

                 Ээ мына ошондо жанагы

                 Отуз жүз миң ааламда

                 Оо кайп пирдин баарысы

                 Колдоп келип толгондо

                 Тогуз күнү болгондо

                 Тогуз кабат асманда

                 Эми уулу гана күчтөр да толгондо уу

                 Атаңдын көрү дүнүйө

                 Ошо кезде береги

                 Ата кокуй дүнүйө

                 Он эки катын бир жакта

                 Он эки катын бир жакта

                 Оңдой көргүн Теңир деп

                 Оо чоңдоп бергин эми деп

                 Ошо кезде сабылып

                 Кыл арканын тартышып

                 Ээ мына ошондо жанагы

                 Билген эми ырымын

                 Балдырашып айтышып

                 Бүбү менен бакшысы

                 Жаман менен жакшысы

                 Жыйылып келди этине

                 Жарашып келди бетине

                 Атаңдын көрү дүнүйө

                 Билген эми ырымын

                 Ошол кезде кылышты

                 Баарысы эми жабылып

                 Мына минтип турушту

                 Булар минтип турганда

                 Атаңдын көрү дүнүйө

                 Амалы кетип турганда

                 Ошо кезде Кыргыз сурасаң уу

                 Эми Жакып кеп айтат

                 Башка чукак жан элем

                 Ээ баланын үнү чыкканда

                 Эстен танып калбайын

                 Эстен тандың акем деп

                 Шылдың болуп албайын

                 Деп ошондо эр Жакып

                 Айылдан алыс кетейин

                 Жылкыны көздөй жетейин

                 Бу жерге туруп нетейин?

                 Деп ошондо жанагы

                 Кыл аркан керме шарбаты

                 Кырк кара боз быштыны

                 Кыдырата байлатып

                 Эркек болсо жанагы

                 Жылкыдан минип алыңар

                 Талааны көздөй чабыңар

                 Талаадан мени табыңар

                 Эртерээк эми барганың

                 Сүйүнчүнү алыңар

                 Кыз болсо үйдө калыңар

                 Эми кыймылдаба баарыңар уу

                 Атаңдын көрү дүнүйө

                 Деп ошондо нетиптир

                 Мына ошондо жанагы

                 Эми таланы көздөй кетиптир

                 Азыркысын караса

                 Тогуз күнү толуптур

                 Туур күнү болуптур

                 Туур күнү болгондо

                 Ай кайын айтып жоюлуп

                 Мына ошондо байбиче

                 Тар курсагы чоюлуп

                 Кара жерди чиренип

                 Чиреген жери жанагы

                 Аркан боюу аң болуп

                 Көргөндөрдүн баарысы

                 Кадимкидей таң болуп

                 Колтугунан тарткын деп

                 Так ошондо жанагы

                 Эми бутун карма деп

                 Атаңдын көрү дүнүйө

                 Азыркысын жанагы

                 Бар ырымын айткын деп

                 Баркырашып турушту

                 Суу челегин чачкын деп

                 Так ошондо жанагы

                 Атаңдын көрү дүнүйө

                 Ырымы бар ырыстуу

                 Ээ ырымын мындай кылдырып

                 Атаңдын көрү дүнүйө

                 Ээ так ошондо турду эле

                 Мына мындай кылды эле

                 Ал аңгыча караса

                 Атаңдын көрү дүнүйө

                 Ээ толгон кайып толгондо

                 Толгоосу мынча болгондо

                 Умай эне, Улукман

                 Ошо кезде сурасаң

                 Уруксат болуп Улуктан

                 Эми жетип келиптир

                 Оо жеткенде эми баланы

                 Мына ошондо жанагы

                 Чыккын деп эми жемелеп

                 Айтып эми салганы

                 Баланы эми чапкылап

                 Так ошондо калганы

                 Мына ошондо жанагы

                 Жанбашына кол салды

                 Мына ошондо жанагы

                 Улуулукка жол салды

                 Аны менен сурасаң

                 Атаңдын көрү дүнүйө

                 Ошо кезде береги

                 Умай эне колу деп

                 Ошо кезде жанагы

                 Жанбашта тагы калыптыр

                 Ошо кезде бул бала

                 Мына ошондо жанагы

                 Чыгаарга жакын барыптыр

                 Барып туруп кеп айтат

                 Ырысым кайда деп айтат

                 Анда туруп кеп айтат

                 Ырысың сенин элде деп

                 Ырысың эми жерде деп

                 Так ошондо береги

                 Элим кайда деп айтат

                 Элиң эми бир өзү

                 Ушу Кыргыз деп айтат

                 Как ошондо сурасаң

                 Эртерээк эми баргын деп

                 Энеңди эми кыйнабай

                 Эми чыгып алгын деп

                 Так ошондо жанагы

                 Урунттун колун сүздүрүп

                 Урунт жакка кеткин деп (00079- 835)

                 Эртерээк эми жеткин деп

                 Так ошондо неткени

                 Атаңдын көрү дүнүйө

                 Чаап айдап кеткеи

                 Чаап айдап алганда

                 Как ошондо жанагы

                 Карынды катуу сүзгөнү

                 Эки колун толтура

                 Эми бала кан чеңгелдеп түшкөнү

                 Эми кан чеңгелдеп түшкөндө

                 Мына ошондо баланын

                 Чочогу чыкты чормоюп

                 Так ошондо жанагы

                 Ушуну көрүп алганда

                 Байбиче кулап кетти сороюп

                 Ал аңгыча караса

                 Аркасында баланын

                 Айдай кара жалы бар

                 Атаңдын көрү дүнүйө

                 Баркырап чыккан үнү бар

                 Ажыдаардай сүрү бар

                 Атаңдын көрү дүнүйө

                 Оозун ачып карасаң

                 Эки чыккан азуу бар

                 Атаңдын көрү дүнүйө

                 Оң бөлтөктүн астында

                 Алакан ачып карасаң

                 Ошондо Манас деген жазуу бар уу

                 Аш бышымдай туруптур

                 Манас деген жазуусу

                 Так ошондо жок болду

                 Катындардын баарысы

                 Чуркурашып токтолду

                 Ал аңгыча караса

                 Атаңдын көрү дүнүйө

                 Так ошондо неткени

                 Жандалбастап баарысы

                 Байбичеге жеткени

                 Байбичеге барыптыр

                 Марту басып кетти деп

                 Эстен танып кетти деп

                 Как ошондо жанагы

                 Эс алдырып алыптыр

                 Азыркысын караса

                 Ырымын айтып баарысы

                 Далбырашып калышты

                 Ал антишип турганда

                 Булар мындай кылгында

                 Ээ так ошондо турганда

                 Ырымын мындай кылганда

                 Мына ошондо сурасаң

                 Атаңдын көрү дүнүйө

                 Байбиче эсин жыйганы

                 Эсин жыйып турганы

                 Кана эми бала деп

                 Байбиче колун сунганы

                 Бала менен иши жок

                 Карап койгон киши жок

                 Бала жатат бул жерде

                 Азыркысын караса

                 Эмгиче балаң албай деп

                 Как ошондо калганы

                 Балага жакын барганы

                 Атаңдын көрү дүнүйө

                 Алты катын жабылып

                 Көтөрө албай калганы

                 Атаңдын көрү дүнүйө

                 Көзү тийип кетет деп

                 Мына ошондо береги

                 Азыр айтып этектеп

                 Ошол кезде Бакдөөлөт

                 Этегине салганы

                 Ата кокуй дүнүйө

                 Баскан жерден момундай

                 Жерге буту кириптир

                 Салмагы эми баланын

                 Касиетин билиптир

                 Ошо кезде баланы

                 Как ошондо караса

                 Атаңдын көрү дүнүйө

                 Жан-жанында жайланып

                 Ажыдаар турат айланып

                 Мына ошондо жолборс

                 Атаңдын көрү дүнүйө

                 Ошо кезде сур жылан

                 Мына ошондо береги

                 Азыркысын мар жылан

                 Ошолордун баарысы

                 Арыслан, жолборс, шери бар

                 Тегеректеп курчаган

                 Мына ошондой жери бар

                 Аркасында кырк бөрү

                 Ээрчип жүргөн кези бар

                 Атаңдын көрү дүнүйө

                 Алп каракуш, зымырык

                 Төбөдөн бутун салыптыр

                 Колдогону кырк чилтен

                 Кошо колдоп алыптыр

                 Жигиттин пири Шаймерден

                 Баланын эми башына

                 Жакын келип алыптыр

                 Баталап эми калыптыр

                 Так ошону көргөндө

                 Атаңдын көрү дүнүйө

                 Мына ошондо байбиче

                 Баланы эми алганы

                 Майдан алып келгин деп

                 Ырымын эми кылып жасады

                 Атаңдын көрү дүнүйө

                 Үч карындын майынан

                 Эми үч салгандан ашат уу

                 Оорунан алыптыр

                 Оң эмчегин салыптыр

                 Мына ошондо береги

                 Үзө жаздап байбиче

                 Өлө жаздап калыптыр

                 Адегенде уз чыкты

                 Андан кийин сүт чыкты

                 Андан кийин кан чыкты

                 Чыдай албай энеңден

                 Так ошондо жан чыкты

                 Чыгарып алып эмчекти

                 Атаңдын көрү дүнүйө

                 Чегелмеш союп ошондо (223)

                 Элге гана берди да жентектеп

                 Ошо кезде береги

                 Ошо кезде баланы

                 Колдогону кырк-тогуз

                 Колтугунда чамынат

                 Жөлөгөнү кырк-тогуз

                 Жайдай басып камынат

                 Баркырап бала ыйласа

                 Оозун тартып жыйнаса

                 Отуздагы кишидей

                 Оң бутун тартып алганы

                 Так кырктагы кишидей

                 Колун тартып алганы

                 Атаңдын көрү дүнүйө

                 Мына ошондо баланын

                 Бар экенго салмагы

                 Ата кокуй байбиче

                 Кете турган дарманы

                 Ошо кезде береги

                 Маңдайы жазы, башы кууш

                 Бар боюнда турат туш

                 Корт-корт тумшук, кош кирпик

                 Көркү калча, көзү тик

                 Дагы аягы, жазы

                 Ээги узун, көзү курч (00080- 312)

                 Эримин эми көрүнөт

                 Алакан жазык,  колу ачык

                 Шеримин өзү көрүнөт

                 Бир мүчөлүү адырек

                 Аттанып чыкса жол ачык

                 Алакан жазык, кол тачык

                 Ошондо бар мүчөсү көрүнөт

                 Бил мүчөлүү чоң дене

                 Атаңдын көрү дүнүйө

                 Ушундай бала зор беле

                 Аркасында жалы бар

                 Оң далынын астында

                 Алакандай калы бар

                 Эки чыккан азуу бар

                 Атаңдын көрү дүнүйө

                 Эми баланын жайын билип ал уу

                 Жакындап жандар келе албай

                 Жакын келип көрө албай

                 Качкандан нары андан

                 Көп үнү чыкса баркырап

                 Акылынан аң-таңдап

                 Эми шашкан жандар андан көп уу

                 Баланын гана жайы момундай мм

                 Оң бөлтөктүн астында

                 Манас деген жазуу бар

                 Атаңдын көрү дүнүйө

                 Азыркысын билип ал

                 Ушуреки береги

                 Атаңдын көрү дүнүйө

                 Көргөндөрдүн баарысы

                 Акыл болду айрандап

                 Атаңдын көрү таң болду

                 Мына ошондо топтолгон

                 Кыйла кыйын жан

                 Көргөн катын кеп айтат

                 Мына ошондо береги

                 Көмүскө сөзүн эми айтат

                 Өткөндөн өчтү алар деп

                 Кеткенден кетти алар деп

                 Атаңдын көрү дүнүйө

                 Аккан жашын Кыргыздын

                 Тыяр бала болоор деп

                 Чачылганда Кыргызды

                 Жыяр бала болоор деп

                 Топтолгондо Кыргызды

                 Толоор бала болоор деп

                 Атаңдын көрү дүнүйө

                 Бары жогун билип

                 Эми болоор бала болоор деп уу

                 Эрен болоор, эр болоор

                 Эми телегейи тең болоор

                 Аман бала чоңойсо

                 Эми шай колдогон шер болоор

                 Ааламда мындай жок болоор

                 Айбаттанып киргенде

                 Акпай гана дайра аа токтолоор

                 Деп ошондо жанагы

                 Эми баарысын айтып турушту

